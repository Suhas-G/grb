{"id":49,"title":"೪೮.ನಿರ್ಮಾಣ ಮಾರ್ಗ","createdTime":"2020-07-17T06:12:17.089Z","updatedTime":"2020-07-17T06:12:17.089Z","paragraphs":[["೧. ಮಾರ್ಗವೆಂಬುದ ಕಾಣ ನಡೆ ನುಡಿಯಂತೆ","ಸವೆದ ದಾರಿಯಲ್ಲಿ ನಡೆ ನೀ ಈ ದಿನ","ಕಲ್ಲು-ಮುಳ್ಳು ಗಾಜುಗಳನು ಬಿಸುಟು","ನಡೆ ಮುಂದೆ ನೀನು ನಡೆ ಮುಂದೆ"],["೨. ಮಂದಮತಿಗಳು ತಿಳಿದು ತಿಳಿಯದೆ","ಸುರಿವರು ದಾರಿ ತುಂಬ ಕಸ-ಕಡ್ಡಿ-ಮಣ್ಣು","ಅವುಗಳನ್ನೆಲ್ಲ ಸರಿಸಿ ಬದಿಗಿರಿಸಿ ಮೆಟ್ಟಿ","ನಡೆ ಮುಂದೆ ನೀನು ನಡೆ ಮುಂದೆ"],["೩. ನೀ ನಡೆವ ದಾರಿಯಲ್ಲಿ ಎಲ್ಲ ಇಹರು","ದುಷ್ಟ, ಕಟುಕ, ಸುಳ್ಳ, ಮಳ್ಳ, ಕಳ್ಳರು","ಅವನ್ನು ಲೆಕ್ಕಿಸದೆ ಮದಗಜದಂದದಿ","ನಡೆ ಮುಂದೆ ನೀನು ನಡೆ ಮುಂದೆ"],["೪. ನಡೆವಾಗ ನಿಂದಿಪರು ಕಾಲ ತುಳಿವರು","ಗಾಯ ನೋವಾದರು ಅದನು ನುಂಗಿ","ತುಳಿದವರ ಜೊತೆ ಕುದಿದು ಕಾದದೆ","ನಡೆ ಮುಂದೆ ನೀನು ನಡೆ ಮುಂದೆ"],["೫. ಸತ್ಯವನು ಮರೆ ಮಾಚಿ ಮರಳು ಮಾಡಿ","ಬೆಡಗಿನ ಜಾಣ್ಮೆಯಲಿ ಮಿಥ್ಯೆಯ ನಿಜ ಮಾಡಿ","ಇಡು ಹೆಜ್ಜೆಯನು ನೀನು ಎಚ್ಚರದ ಪ್ರಜ್ಞೆಯಲಿ","ನಡೆ ಮುಂದೆ ನೀನು ನಡೆ ಮುಂದೆ"],["೬. ಸುಳ್ಳು ಕತೆಯ ಹೇಳಿ ಮಾತು ಬದಲಿಸಿ","ಅನುಭವದ ಕೊರತೆಯಲಿ ಬೇಯಿಸಿ","ಹಸಿ ಸುಳ್ಳಿನ ಮಾಲೆಯ ಕಟ್ಟಿ ನಲಿವರು","ನಡೆ ಮುಂದೆ ನೀನು ನಡೆ ಮುಂದೆ"],["೭. ಕೆಡಹುವರು ಹಾಡು ಹಗಲೆ ಬಾವಿಯಲಿ","ಬಿದ್ದ ಮೇಲೆ ಮುಚ್ಚುವರು ಮಣ್ಣು ತಂದು","ಬೀಗುವರು ಗೆದ್ದೆವೆಂದು ಅಟ್ಟಹಾಸದಲಿ","ನಡೆ ಮುಂದೆ ನೀನು ನಡೆ ಮುಂದೆ"],["೮. ಮಾಡು ಯೋಚನೆ ಇರಿಸು ಹೆಜ್ಜೆಯ","ಹಿಂದೊಮ್ಮೆ ಮುಂದೊಮ್ಮೆ ನೋಡಿ ನೋಡಿ","ಎಡ-ಬಲದಿ ಮೇಲೆ ಕೆಳಗೆ ಹರಿಸಿ ಕಣ್ಣು","ನಡೆ ಮುಂದೆ ನೀನು ನಡೆ ಮುಂದೆ"],["೯. ಬಗ್ಗದೆ ತಗ್ಗದೆ ನಿಲ್ಲು ಎದೆಗೊಟ್ಟು","ಸುಳ್ಳುಗರನು ಸದೆಬಡಿದು ತುಳಿದು","ಹೊಸದು ಮಾಡು ಬರಲಿ ಸತ್ಯಯುಗ","ನಡೆ ಮುಂದೆ ನೀನು ನಡೆ ಮುಂದೆ"],["೧೦. ದುರುಳರಿಗೆ ಮೈ ನಡುಕ ಹುಟ್ಟಿಸಿ","ಹುರಿಗೊಳಿಸಿ ನರನಾಡಿ ಮೈ ಬಿಗಿತವ","ದಾರಿ ತುಂಬ ಬೀರುತ ಚೆಲ್ಲುತ ಮಲ್ಲಿಗೆ","ನಡೆ ಮುಂದೆ ನೀನು ಮಗನೆ ನಡೆ ಮುಂದೆ"]],"filename":"poems__49__1594966337089.json"}