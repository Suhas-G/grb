{"id":51,"title":"೫೦. ಅನ್ಯೋನ್ಯತೆ","createdTime":"2020-07-17T06:28:36.673Z","updatedTime":"2020-07-17T06:28:36.673Z","paragraphs":[["೧. ಮಗುವನ್ನು ಬಿಟ್ಟು ಅಮ್ಮನಿರುವುದಿಲ್ಲ","ಸುಗಂಧವನು ಬಿಟ್ಟು ಹೂವುಗಳಿಲ್ಲ","ಓದುವುದನ್ನು ಬಿಟ್ಟು ಬೇರೆ ವಿದ್ಯೆಯಿಲ್ಲ","ನಿಮ್ಮೆಲ್ಲರನ್ನು ಬಿಟ್ಟು ನಾನು ಇಲ್ಲ"],["೨. ವೇದವನು ಓದದವನು ವೈದಿಕನಲ್ಲ","ಶಾಸ್ತ್ರವನು ಓದದವನು ಶಾಸ್ತ್ರಿಯಲ್ಲ","ಪುರಾಣ ತಿಳಿಯದವನು ಪೌರಾಣಿಕನಲ್ಲ","ಅಕ್ಷರವನು ಓದದವನು ಸಾಕ್ಷರನಲ್ಲ"],["೩. ವಿದ್ಯೆ ಬೇಕು ಎನಿಸಿದರೆ ಬಿಡು ಸುಖವ","ಸುಖಬೇಕೆನಿಸಿದರೆ ಬಿಡು ವಿದ್ಯೆಯನು","ಹೂವು ಬೇಕೆನಿಸಿದರೆ ನೆಡು ಗಿಡವನ್ನು","ಗಿಡ ನೆಡದಿದ್ದರೆ ಹೂವಿಲ್ಲ ನೋಡಣ್ಣ"],["೪. ಕಾಡಿಲ್ಲದಿದ್ದರೆ ಮೋಡ ಕೂಡ ಇಲ್ಲ","ಮೋಡವಿಲ್ಲದಿದ್ದರೆ ಮಳೆಯೂ ಇಲ್ಲ","ಕುಂಬಾರನಿಲ್ಲದಿದ್ದರೆ ಕುಂಭಗಳಿಲ್ಲ","ನೀನಿಲ್ಲದಿದ್ದರೆ, ದೇವನೆ ನಾನೂ ಇಲ್ಲ"],["೫. ವಿದ್ಯೆ ಕಲಿಯದೆ ಪಂಡಿತನಾಗನು","ಸಾಧಿಸದೆ ಪಡೆಯನು ಬಿರುದು ಪ್ರಶಸ್ತಿ","ಬರೆಯದೆ ಆಗನು ಕವೀಶ್ವರನು ಕವಿ","ಕಲೆಯಿಲ್ಲದೆ ಆಗಲಾರನು ಕಲೆಗಾರ"],["೬. ದಾನವ ಮಾಡದಿರೆ ದಾನಿ ಯಾಗನು","ಭಕುತಿ ಇಲ್ಲದಿರೆ ಆಗನು ಭಕುತನು","ಯೋಗವನು ಮಾಡದಿರೆ ಯೋಗಿಯಲ್ಲ","ತೋರದೆ ಸಜ್ಜನಿಕೆಯನು ಆಗನು ಸಜ್ಜನ"],["೭. ಕಳ್ಳನಾದರೆ ಸುಳ್ಳನೂ ಕೂಡ ಅವನು","ಧರ್ಮಿಯಲ್ಲದಿರೆ ಅವನು ಅಧರ್ಮಿ ಕೂಡ","ಇದ್ದರೆ ಕರುಣೆಯು ಅವನಲಿ ಕರುಣಾಕರ","ಭುವಿಯಲಿಲ್ಲ ನಿನಗೆ ತಿಳಿಯದ ವಿಚಾರ"],["೮. ನಿನ್ನಲಿ ನಾನು ನನ್ನಲಿ ಸದಾ ನೀನು","ನಾನು ಜೀವಾತ್ಮ ನೀನು ಪರಮಾತ್ಮ","ಉಪದೇಶಿಸು ಎನಗೆ ಅದ್ವೈತ ತತ್ತ್ವವ","ನಿನ್ನೊಳು ನನ್ನಯ ಅದ್ವೈತವ ಮಾಡು"]],"filename":"poems__51__1594967316673.json"}