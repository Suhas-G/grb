{"id":61,"title":"೬೦.ಮಾಯೆ","createdTime":"2020-07-19T06:28:59.292Z","updatedTime":"2020-07-19T06:28:59.292Z","paragraphs":[["೧..ಜಗವು ಮೋಹದ ಮಾಯೆಯಲಿ","ಮುಳುಗಿ ಏಳುತ ಸಾಗುತಿಹುದು","ಆದಿ ಅಂತ್ಯವಿಲ್ಲದ ನೌಕೆಯ ತೆರದಿ","ಇಲ್ಲದ ತೀರವ ಹುಡುಕಿ ತಡಕುತ"],["೨.ನಾನು ನಾನೆನ್ನಲು ಯಾರು ನಾನು ?","ನಿನ್ನಿಂದ ಸಿಡಿದ ಅನಲದ ಕಿಡಿ ನಾನು","ಸಿಡಿದ ಕಿಡಿ ಸೇರುವುದು ನಿನ್ನಡಿಯನು","ಅದನ್ನೇ ಬಯಸಿರುವೆ ನನ್ನ ನಾ ಮರೆತು"],["೩.ಪ್ರೀತಿಯ ಹೆಂಡತಿ ಮಗ ಮೊಮ್ಮಗ","ಬಲೆಯೊಳು ಸಿಲುಕಿ ಕಾಣದೆ ದಾರಿಯನು","ಮರೆತು ನಿನ್ನ, ಬದುಕನು ಸವೆಸುತಿಹೆನು","ಕಾಣೆಯಾ ದಾರಿ ತೋರಿಸಯ್ಯಾ ದೇವ"],["೪.ಮುಗಿದರೆ ಇಂದಿನ ದಿನ ನಾಳೆಯ ಬವಣೆ","ನಾಳಿನ ದಿನಕೆ ಹುಟ್ಟಿಸುವೆ ಬೇರೆ ಆಸೆಯನು","ಬೇಡವೆಂದರೂ ಬಲವಂತದ ಸೆಳೆತದಲಿ","ದಿನಕೊಂದು ಮುಗಿಯದ ನಮ್ಮ ಕತೆಗಳು"],["೫. ಅಧಿಕಾಧಿಕ ಸಂಗ್ರಹಿಸುವ ಮೋಹ","ಇದು ಕಮ್ಮಿ ಸಾಲದು ಎಂಬ ಭಾವ","ಎಲ್ಲಾ ಇದ್ದರೂ ಸಾಲದು ಎಂಬ ಭ್ರಾಂತಿ","ಇಂತಹ ಹುಡುಗಾಟಿಕೆ ನಿನಗೇಕೆ ದೇವ !"],["೬.ಜಗದ ಚಿತ್ರ-ವಿಚಿತ್ರವನು ಕಂಡು","ಅದು ಬೇಕು ಇದು ಬೇಕೆಂಬ ದುರಾಸೆ","ಈ ತನು-ಮನ ನನ್ನದಲ್ಲ ನಿನ್ನದೇ","ಆದರೂ ಹೇಳುವೆಯಲ್ಲ ನಿನ್ನದೆಂದು"],["೭.ಬುದ್ಧಿಹೀನ ಪಶುಗಳನು ನೋಡಿ","ಕರ್ತವ್ಯಮಾಡಿ ಹೊರ ನೂಕುವವು","ನಿನಗೆ ನೀನು ನನಗೆ ನಾನೊಬ್ಬನೆ","ಅವುಗಳಿಗಿಲ್ಲದ ಮೋಹ ನಮಗೇಕೆ ?"],["೮.ಅತಿ ಬುದ್ಧಿಯ ಕೊಟ್ಟು ಕೊಂದೆಯಾ ?","ಹೊರಬರಲಾರದ ತೊಡಿಸಿ ಸಂಕೋಲೆ","ಹಾವನ್ನು ಹಗ್ಗವೆಂದು ಭ್ರಮಿಸಿದೆ ನಾನು","ನಿನ್ನಿರುವನು ಮರತೆ ನಾನು ಕಾಲಗರ್ಭದಿ"],["೯.ನಿನ್ನ ಕರುಣೆಯನು ಉಳಿಸಿಕೊಳ್ಳಲಿಲ್ಲ","ನಿನ್ನ ಮಹಿಮೆಯನು ಅರಿತುಕೊಳ್ಳಲಿಲ್ಲ","ತೀರಿಸಬೇಕಲ್ಲ ಈ ಭೂಮಿಯ ಋಣವನ್ನು","ಆದರೂ ನೀ ಕರೆದರೆ ಬರುವೆನು ನಾನು"],["೧೦.ನೀರಿಗಂಟದಿರುವ ಕಮಲವ ಕಂಡಿರುವೆ","ಭವ ಬಂಧನದ ಮೋಕ್ಷವನು ತಿಳಿದಿರುವೆ","ನಾನು ಯಾರಿಗಾಗಿಲ್ಲ ನನಗೂ ಯಾರಿಲ್ಲ","ಅರಿತ ನಾನು ಇಗೋ ಬಂದೆ ನೀನಿದ್ದಡೆ"]],"filename":"poems__61__1595140139292.json"}