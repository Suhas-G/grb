{"id":40,"title":"೩೯. ಸಂಸಾರ","createdTime":"2020-07-16T13:03:58.758Z","updatedTime":"2020-07-16T13:03:58.758Z","paragraphs":[["೧.ನಾನು ಮನೆಯಲ್ಲಿದ್ದರೆ","ಹೋಗೆನ್ನುವಳು ಹೊರಗೆ","ಹೋದರೆ ನಾನು ಹೊರಗೆ","ಬಾ ಎನ್ನುವಳು ಒಳಗೆ"],["೨. ನಾನು ನಕ್ಕರೆ ಆಕೆಗೆ ಅನುಮಾನ","ಆಕೆ ನಕ್ಕರೆ ಏನೋ ಸಮಾಧಾನ","ಆದರೂ ಏನೋ ಬಲು ಬಿಗುಮಾನ","ಇರಲಿ ಬಿಡಿ ಆ ಮೇಲೆ ನೋಡೋಣ"],["೩. ನಾನು ಬೈದರೆ ತಾಳಲಾರಲವಳು","ಬೈದರವಳು ನಾನು ತಾಳಲೇಬೇಕು","ಯುದ್ಧಕ್ಕೆ ನಿಂತೆವೆಂದರೆ ನಾವಿಬ್ಬರು","ಈ ಜಗವೇ ಅಲ್ಲೋಲ ಕಲ್ಲೋಲ"],["೪.ಏನಾದರೂ ಮಾತನಾಡುವಂತಿಲ್ಲ","ಏನಾದರೂ ಮಾತು ಆಡದಿರುವಂತಿಲ್ಲ.","ಹೇಳಿದರೊಮ್ಮೆ ಏನಾದರೊಂದು ಮಾತು","ಹೇಳುವಳು ಅವಳು ತವರು ತವರು ಎಂದು"],["೫.ಹೆಚ್ಚಿಗೆ ಏನಾದರೂ ಹೇಳಿದರೆ ನಾನು","ಹರಿವಳು ನೇತ್ರಾವತಿ ನದಿ ಬರಬರನೆ","ಸುಮ್ಮನಾಗುವೆ ನಾನು ಕೆಲಕಾಲದವರೆಗೆ","ಹಿಡಿಸುವುದು ಸಮಯ ಮಾಮೂಲಿಗೆ ಬರಲು"],["೬. ಅದಿಲ್ಲ ಇದಿಲ್ಲ ಎಂದು ಹೇಳಳು ಅವಳು","ಕೋಪ ಬಂದರೆ ಎಲ್ಲವನು ಒದರುವಳು","ನಿಂತರೆ ಕೋಪ ಆಗುವಳು ಮೊದಲಂತೆ","ಕಾಯಬೇಕು ನಾನು ಅಷ್ಟೆ ಸಹನೆಯಲಿ"],["೭. ಭಯವಾಗುವುದು ಒಂದೊಂದು ಸಲ","ವಿಕೋಪಕ್ಕೆ ಹೋಗಿ ಏನಾದರೂ ಆದರೆ ?","ಅಂಥವಳಲ್ಲ ಅವಳು ಎಂಬುದು ಗೊತ್ತು","ನಂಬಿಕೆ ಇರುವಲ್ಲಿ ಅಪನಂಬಿಕೆ ಇರದು"],["೮.ಮಾತು ಬಹಳ ಅನಿಸಿದರೆ ನಮಗೆ","ಸುಮ್ಮನಾಗುವುದು ಅತಿ ಒಳ್ಳೆಯದು","ಮಾತಿನಿಂದಲೆ ಆಗುವುದು ಒಳಿತು","ಮಾತಿನಿಂದಲೇ ಆಗುವುದು ಕೆಡುಕು"],["೯. ಬಹಳ ಓದಿದವರೆಲ್ಲ ಜಾಣರಲ್ಲ","ಕಡಿಮೆ ಓದಿದವರಲ್ಲ  ಮತಿಹೀನರಲ್ಲ","ಮೆಲ್ಲನೆ ಇಡಬೇಕು ಹೆಜ್ಜೆಗಳನು ನಾವು","ಮುಳ್ಳಿಂದ ಗುಲಾಬಿ ಹೂ ಬಿಡಿಸಿದಂತೆ"],["೧೦. ಅರುಂಧತಿ ವಸಿಷ್ಠರು ನಮಗೆ ಪೂಜ್ಯರು","ಇರಬಹುದಲ್ಲ ನಾವು ಕೂಡ ಅವರಂತೆ","ಹಳಬರು ನಮಗೆ ದಾರಿ ದೀಪವಿದ್ದಂತೆ","ತುಳಿಯಬಾರದು ಕಲ್ಲು ಮುಳ್ಳಿನ ಹಾದಿ"]],"filename":"poems__40__1594904638758.json"}