{"id":91,"title":"೯೦.ಬಿಚ್ಚಿದ ಗರಿ","createdTime":"2020-07-22T14:46:42.547Z","updatedTime":"2020-07-22T14:46:42.547Z","paragraphs":[["೧.ತುಂಬು ಸಂಸಾರದ ಮನೆತನ","ಸಂಸ್ಕಾರವಂತರ ದಿಟ್ಟ ನಿಲುವು","ವಿರಸವಿಲ್ಲದ ಗಂಭೀರ ನಡೆ ನುಡಿ","ತೂರಿ ಬಿಟ್ಟನು ಗಾಳಿಗೆ ಎಲ್ಲವನು"],["೨.ಸಾಕಿದರು ಎತ್ತಿ ಆಡಿಸಿ ಮುದ್ದಿಸಿ","ಕಲಿಸಿದರು ನೀತಿ ಕತೆ ಪುರಾಣಗಳ","ಕಲಿತು ತಿಳಿದು ಮರೆತನು ಎಲ್ಲವನು","ಹೇಳುವುದೇನು ಎಲ್ಲವನು ಬಲ್ಲವರಿಗೆ"],["೩.ಸ್ನಾನ ಮಾಡಿ, ಜಪ ತಪವ ಮಾಡಿ","ದೇವರಲಿ ಭಕ್ತಿ ಶ್ರದ್ಧೆಯನು ಇಟ್ಟವನು","ಬಿಟ್ಟನವನು ಮೀಸೆಯು ಬಂದ ಮೇಲೆ","ದೇವರು ಕೊಟ್ಟ ಬುದ್ಧಿಯೇ ಇರಬೇಕು"],["೪.ಅತಿ ಪ್ರೀತಿಯು ಅತಿ ಕೇಡಾದೀತು","ಕಡಿಮೆ ಪ್ರೀತಿಯೂ ಅತಿ ಕೇಡಾದೀತು","ಕಬ್ಬಿಣವನು ಕಾದಾಗಲೇ ಬಡಿಯಬೇಕು","ಪಡೆದೀತಾಗ ಅದು ಬೇಕಾದ ಆಕಾರ"],["೫.ಬೇಡ ಎಂದವರಿಗೆ ಬಡಿಸುವುದು ಯಾಕೆ ?","ಹಸಿದವನು ಊಟ ಮಾಡದೆ ಎಂದಿಗೂ ಬಿಡ.","ಅಂದಿನಂತವರು ಇಂದೇಕೆ ಬೇಕು ಹೇಳಿ ?","ಅಂದಾಯಿತು ಅಂದು, ಇಂದು ಏನು ಹೇಳಿ"],["೬.ಸಮಯ ಬಂದಾಗ ತಾನೇ ಎದ್ದೇಳುವನು","ಅವನಿಗೆ ಬರದೆ ಇರದು ಇಂದಿನ ಅನಿವಾರ್ಯ","ಕಿರಿಯರಿಗಿಲ್ಲ ಹಿರಿಯರ ಎದುರು ಕೆಲಸಗಳು","ಮುಂದಿಹುದು ಅವರಿಗೆ ಭಾರ ಭಾರದ ಕೆಲಸ"],["೭.ಆತ  ಹೊರಗೆ ಹೋಗುವುದು ಅಪರೂಪ","ಹೋದರೆ ಅವನು ಬಾರನು ಒಂದೆರಡು ದಿನ","ಸುತ್ತುವನು ಬಂಧು ಗೆಳೆಯರ ಮನೆಗಳನು","ಅವನಿದ್ದರೆ ಕಿರಿ ಕಿರಿ ಇಲ್ಲದಿರೆ ಬಣ ಬಣ"],["೮.ರಕ್ತದಿಂದ ಬರುವುದು ಎಲ್ಲ ಗುಣಗಳು","ಮಾತಿನಲಿ ಕಾಣುವುದು ಮನೆ, ಮನೆತನ","ಭಾವನೆಯಲಿ ಕಾಣುವುದು ಬಣ್ಣದ ಬದುಕು","ಇದಾವುದು ಕಾಣಲಿಲ್ಲ ಅವನ ಮುಖದಲಿ"],["೯.ಯೋಚಿಸುವನು ಅವನು ಬೇರೆ ರೀತಿಯಲಿ","ಅವನ ಕಣ್ಣಲಿಹುದು ಹೊಸದಾದ ಚಿಂತನೆ","ಹೇಳುವನು ಅವನು ಎಲ್ಲರಂತಲ್ಲ ನಾನು","ನಾನಿರಬೇಕು ನನ್ನಂತೆ ಅನ್ಯರಂತಲ್ಲ"],["೧೦.ತಾತನನು ಮೀರಿಸಿದರೆ ಅದು ಹೆಗ್ಗಳಿಕೆ","ಇವನು ತಾತನಂತೆ ಎಂಬುದು ಸರಿಯಲ್ಲ","ಅವರ ಕಾಲ ಅವರಿಗೆ ನಮ್ಮ ಕಾಲ ನಮಗೆ","ಅವನಲಿಹುದು ನೀವಾರು ಕಾಣದ ಅಚ್ಚರಿ"]],"filename":"poems__91__1595429202547.json"}