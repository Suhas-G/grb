{"id":65,"title":"೬೪. ಪ್ರಿಯ ಸಖ","createdTime":"2020-07-20T12:09:49.711Z","updatedTime":"2020-07-20T12:09:49.711Z","paragraphs":[["೧.ಗೆಳೆಯನ ಸಂಪಾದಿಸಬೇಕು ಜೀವನದಿ","ಬಿದ್ದಾಗ ಎತ್ತಿ ನಿಲ್ಲಿಸಿದಾತನೆ ಗೆಳೆಯ","ಮತ್ತೆ ಬೀಳಲು ಕೊಡದಾತನೇ ಗೆಳೆಯ","ಗೆಳೆತನವೆಂಬುದು ನಿಜ ಅದ್ವೈತದ ಸಾರ"],["೨.ಒಂದು ದಿನ ನೋಡದಿರೆ ಉಣದಿರುವನಂತೆ","ಮಾತನಾಡದಿರೆ ಏನೋ ಕಳೆದುಕೊಂಡಂತೆ","ಕಳಿಸದಿರೆ ಸಂದೇಶ ಅನಾಹುತವಾದಂತೆ,","ಭಾಸವಾಗುವಿಕೆ ಇದೆಯಲ್ಲ ಅದೇ ಗೆಳೆತನ"],["೩.ಕಷ್ಟದ ಸಮಯ ಬದುಕಿನ ಬವಣೆಯಂದು","ಕೊಟ್ಟು ಹೆಗಲ ಮೂಡಿಸಿ ಬರವಸೆಯನು","ಹೊಸ ಕನಸು ಕಟ್ಟಿ ನನಸು ಮಾಡುವಾತ","ನಿಜ ಜೀವನವ ಮುನ್ನಡೆಸುವಾತ ಗೆಳೆಯ"],["೪.ರಥದ ಚಕ್ರಗಳೆರಡಲಿ ಒಂದಿರಲಿ ಸಾಕು","ಎನಲು ಬರುವುದೇ ? ಎರಡೂ ಬೇಕಲ್ಲವೇ ?","ಮರೆಯ ಬಾರದು ರಥದ ಗಾಲಿಗಳೆರಡನು,","ಚಲಿಸುವುದು ರಥ ಅವಿದ್ದರೆ ಶರವೇಗದಲಿ"],["೫.ಎಲ್ಲವೂ ಇದ್ದಾಗ ಬರುವನು ಮಿತ್ರನು.","ಇದ್ದಾಗ ಇಲ್ಲದಾಗ ಮಿತ್ರನು ಬರಬೇಕು","ಆಸರೆಯಾಗಿ ನಿಲ್ಲಬೇಕು ಬಂಡೆಯಂತೆ","ಬರಬಾರದು ಮಧ್ಯೆ ತಂಟೆ ತಕರಾರು"],["೬.ದುಃಖದಲಿ ಮೈದಡವಿ ಸನಿಹ ನಿಂತು","ಸ್ಥೈರ್ಯ ತುಂಬಿದವ ನಲುವಿನ ಗೆಳೆಯ","ಗೆಳೆತನದಲ್ಲಿ ಇರಬಾರದು ಕಲ್ಲು ಮುಳ್ಳು","ನಗಿಸುತ ದುಃಖ ಮರೆಸುವವನೆ ಗೆಳೆಯ"],["೭.ಒಮ್ಮೆ ಬಡತನದಿ ಅತ್ತು ಕರೆದಾಗ","ಓಡಿ ಬಂದು ಆಸರೆಯಾದವ ಗೆಳೆಯ","ಇದ್ದರೆ ಇರಬೇಕು ನಿನ್ನಂಥ ಗೆಳೆಯ,","ಎಂದಾಗ ಸಂತಸ ಪಟ್ಟವನು ಸಖನು"],["೮.ಈಜಲು ಹೋದಾಗ ಈಜು ಬರದೆ","ಹರಸಾಹಸ ಪಟ್ಟಾಗ ಈಜು ಕಲಿಸಿದವ","ಹಳ್ಳ ನದಿ ಹೊಳೆಗಳಲಿ ಜೊತೆ ಇದ್ದವನು","ಬಿಡದೆ ನಮ್ಮೊಡನೆ ಇರುವ ಈತ ಗೆಳೆಯ"],["೯.ಹಣ್ಣು ತಿನ್ನುವಾಗ, ಊಟ ಮಾಡುವಾಗ","ಹಂಚಿ ತಿಂದವರು ಅರಿತು ಕಲೆತು ನಡೆದವರು","ಮಾತು ಹರಟೆಯಲಿ ಮುಳುಗಿ ತೇಲಿದವರು","ಹೇಳುವರು ಇದಕೆ ಸಾಟಿಯಿಲ್ಲದ ಗೆಳೆತನ"],["೧೦.ನನಗಾಗಿ ಅವನು ಅವನಿಗಾಗಿ ನಾನು","ಒಳಿತಿಗಾಗಿ ಬೇಡುವೆವು  ಕಾಣದ ಆ ದೇವರ","ಹೀಗೇ ಇಟ್ಟಿರು ನಮ್ಮನು ಎಲ್ಲಾ ದಿನಗಲಿ","ಹಾಲು ಜೇನಿನ ಸಂಗಮದ ಸವಿ ಸವಿಯಲಿ"]],"filename":"poems__65__1595246989711.json"}