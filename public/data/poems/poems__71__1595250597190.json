{"id":71,"title":"೭೦.ನಾಡನು ಕಟ್ಟೋಣ","createdTime":"2020-07-20T13:09:57.190Z","updatedTime":"2020-07-20T13:09:57.190Z","paragraphs":[["೧.ಸುಮ್ಮಸುಮ್ಮನೆ ತೆಗೆಯ ಬೇಡ ರಗಳೆ","ಎಲ್ಲಿರುವೆಯೊ ಅಲ್ಲೆ ಸುಮ್ಮನೆ ಬಿದ್ದಿರು","ಇಲ್ಲ ಸಲ್ಲದ ಹಟವೇಕೆ ಶಿಶುವೆ ನಿನಗೆ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೨.ಗಡಿಯೊಳು ನಮ್ಮವರು ಹೊರಗೆ ಕೂಡ","ಬೆಳೆಯಲಿ ಉದಾರ ಸೋದರ ಭಾವನೆ","ನಾನೂ ಮನುಜ ನೀನು ಕೂಡ ಮನುಜ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೩.ಕಲ್ಲು- ಮುಳ್ಳುಗಳು ಉಂಟು ನಡೆವಾಗ","ಸಾಗಬೇಕು ಕಲ್ಲು-ಮುಳ್ಳುಗಳನು ಕಿತ್ತೆಸೆದು,","ಮಾಡಬೇಕು ಜಗದ ಸೇವೆಯ ವಿನಯದಲಿ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೪.ನೀರನು ಬಿಟ್ಟು ಗೊಬ್ಬರವನು ಹಾಕಿಸಿ","ಗಿಡವನು ಬೆಳೆಸಿ ರಕ್ಷಿಸಿ ಮಗುವಿನಂದದಿ","ತುಂಬಿ ಉತ್ಸಾಹ ಯುವ-ಯುವತಿಯರಲಿ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೫.ನೀಳ ಕಾಯರು ಭೀಮಕಾಯರು ನಮಗೆ","ಬೇಕು, ಇಟ್ಟಿಗೆ, ಕಟ್ಟಿಗೆ ಕಲ್ಲುಗಳನು ತರಲು,","ಅದನಿಟ್ಟು ಕಟ್ಟಬೇಕು ದಿವ್ಯ ಭವ್ಯ ನಾಡನು","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೬.ಹೊಟ್ಟೆಗಂಟಿದೆ ನೋಡಿ ಅವನ ಬೆನ್ನು","ಇವನ ಮೈ ಸುಟ್ಟಿದೆ ಕರ್ರಗೆ ಬಟ್ಟೆಇಲ್ಲದೆ","ಅವನ ದೇಹ ಆಗಿದೆ ಮೂಳೆಯ ಹಂದರ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೭.ಇವರು ದಣಿವಿಲ್ಲದ ಅನ್ನ ಕೊಟ್ಟ ರೈತರು","ಮಳೆ ಬೆಳೆ ನಂಬಿ,ಬದುಕನು ಕಟ್ಟಿದವರು","ಬರಿಗಾಲಲ್ಲಿ ನಡೆದು ಪಾದ ಸವೆಸಿದವರು","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೮.ಇವರು ಸಿರಿವಂತರ ಮನೆ ಕಟ್ಟಿದವರು","ಇವರ ಮನೆ ಇದೆ ಚರಂಡಿಯ ಪಕ್ಕದಲಿ","ದುರ್ವಾಸನೆಗೆ ಹಾಳಾದ ಮೂಗಿನವರು","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೯.ಮರಳು,ಜಲ್ಲಿ,ಸಿಮೆಂಟು ಕಲಸಿದವರು","ಕೈ ಕಾಲು ತಲೆ ಮೈ ಬಣ್ಣ ತೊರೆದವರು","ಇದ್ದುದನು ಭಾಗ್ಯವೆಂದು ಸುಮ್ಮನಿದ್ದವರು","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೧೦.ನೆರೆ ಬಂದಾಗ ಅನ್ಯರ ರಕ್ಷಿಸಿದವರು","ಆರೋಗ್ಯ ಕೆಟ್ಟರೂ ನಗುತ ಸಹಿಸಿದವರು","ದೇಶ ಭಕ್ತಿಯನು ಮೈಯಲಿ ಧರಿಸಿದವರು","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೧೧.ಭೀತಿಯ ತೊರೆದ ಬದ್ಧ ಕಂಕಣಿಗರು","ಹೊಸ ಚೈತನ್ಯ ತುಂಬಿಸುತ ಮೆರೆದವರು","ಸೋಮಾರಿತನವ ದೂರಕೆ ಓಡಿಸಿದವರು","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೧೨.ಗಿಡ ಮರ ನೆಟ್ಟು ನೆಲ ತಂಪು ಮಾಡಿ,","ಜನಕೆ ಕಪ್ಪಾದ ನೆರಳನು ನೀಡಿದವರು","ಹಿರಿಯರ ವಂದಿಸಿ ಕಿರಿಯರ ಮನ್ನಿಸುತ,","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೧೩.ಹಿರಿಯರು ಹೇಳಿದ ನೀತಿ ಮಾತಿದೆ","ಪರೋಪಕಾರಕ್ಕೆ ಇರುವುದು ಈ ಶರೀರ","ಗಳಿಸಿ ಪ್ರೀತಿ ಕೀರ್ತಿ ಸಾಗೋಣ ಮುಂದೆ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೧೪.ಪಂಡಿತರ,ಹಿರಿಯರ ತರುಣರ ಕೇಳಿ","ಸಭೆಯ ಮಾಡಿ ಒಂದು ಮಾತಿಗೆ ಒಪ್ಪುತ,","ಎಲ್ಲರನು ಉಳಿಸಲು ಪ್ರತಿಜ್ಞೆಯನು ಮಾಡಿ","ಎಲ್ಲರೂ ಸೇರಿ ನಾವು ಕಟ್ಟೋಣ ನಾಡನು"],["೧೫.ಹಿಂದಿನ ಜನರ ಇಂದಿನವರ ವಿಚಾರ","ಸೇರಿಸಿ, ಏಕತೆಯನು ಜನರಲಿ ಬಿತ್ತಿ ಬೆಳೆಸಿ","ಯಾರೂ ಕಾಣದ ಕೇಳದ ದೇಶ ಮೆಚ್ಚುವಂದದಿ","ಎಲ್ಲರೂ ಸೇರಿ ನಾವು ಕಟ್ಟೋಣ ಭವ್ಯ ನಾಡನು"]],"filename":"poems__71__1595250597190.json"}