{"id":42,"title":"೪೧.ಅಂದದ ಮನೆ","createdTime":"2020-07-17T05:04:07.614Z","updatedTime":"2020-07-17T05:04:07.614Z","paragraphs":[["೧. ನಮ್ಮ ಮನೆ ಅಂದ ಚೆಂದದ ಮನೆ","ನಾನು ಅಮ್ಮ ಅಪ್ಪ ಅಕ್ಕ ತಂಗಿಯರು","ಅಮ್ಮನ ಪ್ರೀತಿ ಅಪ್ಪನ ತುಂಬು ವಾತ್ಸಲ್ಯ","ಅಕ್ಕ ತಂಗಿ ಅಣ್ಣಂದಿರ ಬಲವು ಒಲವು"],["೨. ಆಡುವೆವು ಕಾಡುವೆವು ಬೇಡುವೆವು","ಅಮ್ಮನ ಅಕ್ಕರೆಯ ಮುನಿಸು ಸಹಿಸುತ","ಸಿಹಿ ತಂದರೆ ಅಪ್ಪ , ನನಗೆ ತನಗೆಂದು","ಎಳೆದಾಡಿ ಕಿತ್ತು ತಿಂದು ಪಡೆವೆವು ಹರುಷದಿ"],["೩. ಓದುವೆವು ಪಾಠ ಆಡುವೆವು ಆಟ","ಎಲ್ಲದರಲ್ಲಿ ನಾವು ಮುಂದೆ ಮುಂದೆ","ನಮ್ಮ ಆಟ ಪಾಠದ ಚೆಂದ ಕಂಡು","ಹಿಗ್ಗುವರು ಹೆತ್ತ ನಮ್ಮ ಅಪ್ಪ ಅಮ್ಮ"],["೪.ಒಟ್ಟಿಗೆ ಮಾಡುವೆವು ನಾವು ಊಟ","ಹರಟುವೆವು ನಾವು ನಕ್ಕು ನಲಿಯುತ","ತೊಟ್ಟು ಬಣ್ಣ ಬಣ್ಣದ ಉಡುಪಿನಲಿ","ಕುಣಿವೆವು ನಾವು ಮನ ಮನೆ ತುಂಬಿ"],["೫.ಮಾಡುವೆವು ಸೇರಿ ಬೆಳದಿಂಗಳೂಟ","ಹಾಡುವೆವು ವಿವಿಧ ತರಹ ಗೀತೆಗಳನು","ಸವಿಯುವೆವು ಅಮ್ಮನ ರಸ ಪಾಕದಡುಗೆ","ಅಮ್ಮನ ಕೈತುತ್ತಿನ ರುಚಿ ಶುಚಿಯೊಳು"],["೬. ವಿರಾಮದಲಿ ಎಲ್ಲರು ಸೇರಿ ಯೋಚಿಸಿ","ಮಾಡುವೆವು ಒಂದಿನದ ಪ್ರವಾಸವನು","ನೋಡುವೆವು ನಮ್ಮ ರಾಜ್ಯದ ಇತಿಹಾಸ","ಪಡೆವೆವು ದೇಶದ ನೆಲದ ಸು-ವಿಜ್ಞಾನ"],["೭. ಹೊಡೆದಾಟ ಬಡಿದಾಟ ನಮ್ಮಲಿಲ್ಲ","ನಾವೆಲ್ಲ ಒಂದೆ ತಾಯಿಯ ಮಕ್ಕಳು","ಬಡಿದಾಡಿದರೆ ಸಿಗದು ನಮಗೆ ಊಟ","ಮಕ್ಕಳು ನಾವು ನಮಗೆ ಹಸಿವು ಬಹಳ"],["೮. ಸಾಲಲ್ಲಿ ಕುಳಿತು ಕಲಿವೆವು ಎಲ್ಲವ","ಬರೆದು ಓದಿ ತರುವೆವು ಅಂಕಗಳನು","ಪ್ರಮಾಣ ಪತ್ರವ ನೋಡಿ ಅಮ್ಮ ಆಪ್ಪ","ಪಡುವರು ಖುಷಿ ಮನದಲಿ ಹಿಗ್ಗಿ ಹಿಗ್ಗಿ"],["೯.ಕೂಡಿ ಬಾಳಿದರೆ ಬಾಗಿಲಿಗೇ ಸ್ವರ್ಗ","ಮನಕೆ ಸಂತಸ ಮನೆಯಲ್ಲಿ ರಸಪಾಕ","ಮನೆಯೆಲ್ಲ, ಜನರೆಲ್ಲ ಸುವರ್ಣಮಯ","ಇದುವೇ ನನ್ನಯ ಕನಸಿನ ಅರಮನೆ"],["೧೦. ಈ ಮನೆ ಬೆಳಕು ಚೆಲ್ಲಿತು ನನ್ನಲಿ","ಈ ಮನೆ ಸೆಳೆಯಿತು ಕೊಳಲಿನ ನಾದದಿ","ಈ ಪ್ರೀತಿಯ ಕಂಪಿನಲಿ ತಂಪು ಮಾಡಿ","ಈ ಮನೆ ಹಿಗ್ಗಿತು ತನ್ನಂದವ ಬೀರುತ"]],"filename":"poems__42__1594962247614.json"}