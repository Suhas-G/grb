{"id":48,"title":"೪೭. ಬೆಂದ ಬದುಕು","createdTime":"2020-07-17T06:03:04.098Z","updatedTime":"2020-07-17T06:03:04.098Z","paragraphs":[["೧. ಕಲಿಸಿತು ನನ್ನ ಬಡತನ ವಿದ್ಯೆಯ","ಒಂದು ಕಾಲದ ನನ್ನದೇ ಮಾತಿದು","ಉಡಲಿಲ್ಲ, ಉಣಲಿಲ್ಲ ಎಲ್ಲ ಹರಕು","ಬಿಡಲಿಲ್ಲ ನಾನು ಛಲದ ಮಲ್ಲನು"],["೨. ಅವರಿವರ ಕೇಳಿದೆ ಕಾಸು, ಕೊಡಲಿಲ್ಲ ಅವರು","ಅಲ್ಲಲ್ಲಿ ದುಡಿದೆ ಕೊಟ್ಟರಾಗ ಅವರು ಕಾಸು","ಬಿಡಲಿಲ್ಲ ನಾನು ಅಂತು ಇಂತು ಓದಿದೆ","ಹಿಂದೆ ಬಿದ್ದರೂ ಗುರಿ ಇತ್ತು ಮುಂದೆ"],["೩. ಮಾಡಿದೆ ಅವರಿವರ  ಮನೆ ಚಾಕರಿ","ಇದೆಯಲ್ಲ ಎಂದಿಗೂ ತುಂಬದ ಬಸಿರು","ಹರಕು ಮುರುಕಾದರೂ ಅಂತು ಬೇಕು","ಹರಸುವನವನು ಮೇಯಿಸನು ಹುಲ್ಲನು"],["೪. ಕಷ್ಟ ನನಗಿರಲಿ ನೀ ಓದು ನನ ಕಂದ","ಅಂದರು ನನಗಂದು ನನ್ನ ಹಡೆದವರು","ಧರಿಸಲಾರದ ನನ್ನಂಗಿ ಛಿದ್ರವ ಕಂಡವರು","ತೂರಿದರು ಬೆರಳ, ಪುಂಡಾಟಿಕೆ ಬಾಲಕರು"],["೫. ಹತ್ತಬೇಕು ನಾನು ಬೆಟ್ಟದ ತುದಿ ಗುರಿಯ","ಸರಣಿ ಕಷ್ಟವ ತೊಡೆದು ಆಗುವೆ ಬಂಡೆ","ಮಾಡಿದ ಸಂಕಲ್ಪವು ಫಲಕೊಡುವ ತನಕ","ಈ ಕನಸ ಹೊತ್ತು ಧುಮುಕಿದೆ ನಾನು ಅಂದು"],["೬. ಹಳೆಯದೆಲ್ಲವ ಮರೆಯದಿದ್ದರೂ ಇಂದು","ಹೊಸತು ತಂದೀತೆನಗೆ ಹೊಸತನವನು","ನನ್ನನ್ನೇ ನಾನು ನೋಡಿದೆ ಮತ್ತೆ ಮತ್ತೆ","ತಟ್ಟಿಕೊಂಡೆ “ ಶಹಬ್ಬಾಸ್ ” ಅಂತ ನನ್ನನು"],["೭. ನೆನಪಿನ ದೋಣಿಯಲಿ ತೇಲಿದಾಗೊಮ್ಮೆ","ದನ, ಎಮ್ಮೆ ಕಾದು ಮೇಯಿಸಿ ಕಟ್ಟಿ ಬಿಟ್ಟು","ನಿದ್ದಂಡಿ, ಭೂಮಿಗೆ ಭಾರ, ಕೂಳಿಗೆ ದಂಡ,","ಬೈಗುಳದ ದಿನ. ಛೆ ಬರಬಾರದು ಆ ದಿನ"],["೮. ಇದು ಜೀವನ, ಇದು ಬದುಕು, ಅದಲ್ಲ","ಚರದೇವತೆಯಲ್ಲ ಚಿರದೇವತೆ ನಾನಿಂದು","ಹೆಮ್ಮೆಯೆನಿಸುವುದಿಂದು ನನಗೆ ನನ್ನ ಬಗ್ಗೆ","ಕೈ ಕೆಸರಾದರೆ.. ಗಾದೆ ನೆನಪಾಯಿತೆನಗೆ"],["೯. ನಿಂತಿರುವೆ ನಾನು ನನ್ನ ಕಾಲಮೇಲೆ","ಮಾಡಿರುವೆ ರುಜು ಹೊಸಪುಟವ ತೆರೆದು","ಕೆಲವು-ಹಲವು ನನಸಾಗಿಹುದು ಕನಸುಗಳು","ಮಾಯವಾಗಿಹವು ಚಿಂತೆಯ ಸಂತತಿಗಳು"],["೧೦. ಸರಳ ಸುಂದರ ತಂಪಿನರಮನೆಯಂತೆ","ಇಹುದೆನ್ನ ಮನೆ ಕಂಪು ತಂಪಿನ ನೆರಳಲಿ","ಇನ್ನೇನು ಬೇಡೆನಗೆ ಅವನು ಕೊಟ್ಟಿದ್ದು ಸಾಕು","ಧನ್ಯನಾದೆನು ನಿನ್ನ ಕರುಣೆಯ ನೆನೆ-ನೆನೆದು"]],"filename":"poems__48__1594965784098.json"}