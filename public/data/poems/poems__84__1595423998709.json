{"id":84,"title":"೮೩.ಹಂಬಲ","createdTime":"2020-07-22T13:19:58.709Z","updatedTime":"2020-07-22T13:19:58.709Z","paragraphs":[["೧.ಬಾಲ್ಯದಲಿ ಹಂಬಲ ಪಡುವುದು ಸಹಜ","ಆಡಬೇಕು ಕಳ್ಳ ಪೊಲೀಸನ ಆಟವನು","ಲಾರಿಯನು ಕಂಡಾಗ ಆಗಬೇಕು ಚಾಲಕ","ಮರೆಯಾದವು ಆ ಹಂಬಲದ ದಿನಗಳು"],["೨. ನೇಗಿಲ ಯೋಗಿ ಮನೆತನ ನಮ್ಮದು","ಕೃಷಿ ಕರ್ಮ ತಿಳಿಯದವರು ನಾವಲ್ಲ","ಕೃಷಿಯಲ್ಲಿ ಖುಶಿಯಿದೆ ಲಾಭವೇನಿಲ್ಲ","ಜೊತೆಗೆ ಇರಬೇಕು ಇನ್ನೊಂದು ಕೆಲಸ"],["೩.ಶಿಕ್ಷಕನಾಗುವ ಹಂಬಲವು ಕೂಡಿ ಬಂತು","ನಟನಾಗುವ ಕನಸು ಕಂಡವನು ನಾನು","ಅಂದು ಇರಲಿಲ್ಲ ಜೇಬು ತುಂಬುವ ಕಂಪನಿ","ಈಗಿನವರಿಗೆ ಇಲ್ಲ ಬಿಡಿ ನಮ್ಮ ಹಂಬಲ"],["೪.ಅಂದು ಶಿಕ್ಷಕನೆಂದರೆ ಎಲ್ಲಿಲ್ಲದ ಗೌರವ","ಅನ್ಯರ ಮನೆಯಲ್ಲಿ ಭಾರೀ ಉಪಚಾರ","ನಮಸ್ಕರಿಸಿ ಮರೆಯಾಗುವ ಮಕ್ಕಳು","ಈಗಿನವರಲ್ಲಿಲ್ಲ ಆ ಭಯ-ಭಕ್ತಿಗಳು"],["೫.ಬಾಲ್ಯದ ಹಂಬಲ ಉಳಿಯಲಿಲ್ಲ ಕೊನೆಗೆ","ಕಲಿಯುವ ಬಯಕೆ ನನಗೆ, ಕಳಿಸುವವರಿಲ್ಲ","ಕಳಿಸಲು ಇರಬೇಕಲ್ಲ ಅವರ ಬಳಿ ಕಾಸು","ಗಾಳಿ ಬಂದ ಕಡೆ ತೂರಿಕೊಂಡೆನು ನಾನು"],["೬.ಓದಿ ಕೀರ್ತಿಯ ತರುವ ಹಂಬಲ ನನಗೆ","ವೈದ್ಯ,ಮಂತ್ರಿ,ಸಾಹೇಬನಾಗುವ ಕನಸು","ಗಟ್ಟಿಯಾದ ಹಲ್ಲಿದ್ದರೂ ಕಡಲೆ ಇರಲಿಲ್ಲ","ನಾನು ಓದಿದ ವಿದ್ಯೆ ನನ್ನ ಮರೆಯಲಿಲ್ಲ"],["೭.ಇರಬೇಕು ಹಂಬಲ ಸದಾ ಮನದಲ್ಲಿ","ಹಂಬಲ ಹುಸಿಯಾದರೆ ಕೊರಗುವುದೇಕೆ ?","ನಂಬಿದ ವೃತ್ತಿಯಲಿ ದೃಢ ತಪವನೆಸಗು","ಫಲಿಸುವುದು ಹಂಬಲದ ಪೂಜಾ ಫಲ"],["೮.ತಿರುಗುತಿವೆ ನಮ್ಮ ಭಾಗ್ಯಚಕ್ರಗಳು","ಕಳೆದು ದುಃಖವು, ಬರುವುದೆ ಸುಖವು","ಬೆಳಕಿಗೆ ಕಾದರೆ ಕಳೆಯುವುದು ರಾತ್ರಿ","ಕಾದರೆ ಮುಟ್ಟುವೆವು ಬಯಸಿದ ಗುರಿಯ"],["೯.ಜಗದ ವಿಚಿತ್ರವನು ತಿಳಿವುದು ಕಷ್ಟ","ಮೇಲೇರುವನೆಂದು ಕೆಳಗಿಳಿಯುವನು","ಇಳಿದವನು ನಂಬದ ಮೇಲೇರುವನು","ಹಂಬಲ ಹಂಬಲವಾಯ್ತು ನಿಜವಾಗಲಿಲ್ಲ."],["೧೦.ಏನೂ ಅಲ್ಲದವನು ಏನೋ ಆಗುವನು","ಎಲ್ಲವೂ ಇದ್ದವನು ಏನೇನೋ ಆದಾನು","ಇಲ್ಲ ಪ್ರಯತ್ನ ನಮ್ಮದು ಒಂದು ಅವನದು","ಎಲ್ಲ ಅವನದು ನಮ್ಮದಿಲ್ಲ ಅನ್ನುವರುಂಟು"],["೧೧.ಗಳಿಸಿದರೆ ಯೋಗ್ಯತೆ,ನೆರವೇರುವುದು ಗುರಿ","ಏನೂ ಮಾಡದು ಕನಸು ಕಂಡ ಹಂಬಲಿಕೆ","ಕಾಲಕಳೆಯುವುದೇಕೆ ಸೋಮಾರಿತನದಲಿ","ಕಲಿಯಾಗು, ಶಿಲ್ಪಿಯಾಗು,ಯಶೋವಂತನಾಗು"],["೧೨.ಅಂದುಕೊಂಡಂತೆ ಆಗದಿರುವವರೇ ಅಧಿಕ","ನಾಳೆ ನಾಳೆ ಅಂದವನು ಕಳೆದುಕೊಳ್ಳುವನೆಲ್ಲ","ನಾಳೆಯದು ಇಂದು, ಎಂದವಗೆ ಉಳಿವುದು ಎಲ್ಲ","ಕೂತರೆ ಸುಮ್ಮನೆ ಕರಗುವುದು  ಗಳಿಸಿದ ಗಳಿಕೆ"]],"filename":"poems__84__1595423998709.json"}