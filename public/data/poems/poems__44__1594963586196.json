{"id":44,"title":"೪೩. ಕನ್ನಡನಾಡು","createdTime":"2020-07-17T05:26:26.196Z","updatedTime":"2020-07-17T05:26:26.196Z","paragraphs":[["೧.ಇಂತಹ  ಕನ್ನಡನಾಡು ನಮ್ಮೆಯ  ನಾಡು","ಹಸಿರು ಬಸಿರಿನ ಗಂಧ-ಚಂದನದ ಸೊಬಗಿನ","ಹಬ್ಬ-ಕಬ್ಬ ಕಬ್ಬಿಗರ ನವ ನಾವೀನ್ಯತೆಯ ಬೀಡು","ಕಾವೇರಿ, ಕಾಳೀ, ಗೋದಾವರಿ ನದಿಗಳ ಚೇತನ || ಇಂತಹ ಕನ್ನಡ ನಾಡು ||"],["೨. ಭತ್ತ, ರಾಗಿ, ಜೋಳ,ಗೋದಿ, ಹಸರು ಧಾನ್ಯ","ಕಂಗು, ತೆಂಗು, ಬಾಳೆ, ಮೆಣಸು, ಏಲಕ್ಕಿಗಳು","ಹರಿವ ಹಳ್ಳ, ಕೊಳ್ಳ, ತೊರೆ, ಝರಿ ಸಹ್ಯಾದ್ರಿಗಳ","ಸುಂದರ ಗಿರಿ ಕಪ್ಪು ಹಸಿರು ಬನಗಳ ನಾಡಿದು || ಇಂತಹ ಕನ್ನಡ ನಾಡು ||"],["೩. ಪಂಪ, ರನ್ನ, ಚೆನ್ನ, ಬಸವಣ್ಣ, ಬೇಂದ್ರೆ","ಕುವೆಂಪು ಜ್ಞಾನ- ಪೀಠಪ್ರಶಸ್ತಿ ಪುರಸ್ಕೃತರು","ಕಾವ್ಯ- ಗಂಗೆಯ ಹರಿಸಿ ಮನವ ತಣಿಸಿದ","ಸಂತರ, ಸಿರಿ ಸಂಪದಿ ತುಂಬಿದ ನಾಡಿದು || ಇಂತಹ ಕನ್ನಡ ನಾಡು ||"],["೪. ಭಾರತೀ ಸುತೆ ಕನ್ನಡ ಭುವನೇಶ್ವರಿ ನೀ","ಎಂಥ ಸುಂದರ, ನಮ್ಮ ಭಾಗ್ಯದ ಚೆಲುವೆ","ಒಲವಿನ ವರದೇವತೆ ಪೊರೆದವಳು ನಮ್ಮ","ನಿನ್ನ ಕಂದಮ್ಮಗಳು ನಾವು ನಿನ್ನ ಪೊರೆವೆವು. || ಇಂತಹ ಕನ್ನಡ ನಾಡು ||"],["೫. ಇರುವರು ಇಲ್ಲಿ ನಾಡ ಕಟ್ಟಿದ ಮಹನೀಯರು","ಅನ್ಯರ ಕೈಯಿಂದ ಬಿಡಿಸಿ ನಾಡ ಕಟ್ಟಿರಿರುವರು","ನಿನ್ನ ಮಕ್ಕಳು, ಇವರೇ ನಿನ್ನಯ ರಹಸ್ಯ  ನಿಧಿಗಳು","ಧರ್ಮ, ಸಂಸ್ಕಾರ, ಹಬ್ಬ ಹರಿದಿನಗಳ ನಾಡು || ಇಂತಹ ಕನ್ನಡ ನಾಡು ||"],["೬. ಇಲ್ಲಿರುವರು ಹಲವು ತರಹದ ಜಾತಿ ಜನಾಂಗಗಳು","ಅವರ ಉಡುಗೆ ಕಚ್ಚೆಪಂಚೆ ಮುಂಡಾಸು ರುಮಾಲು","ಹತ್ತಾರು ಉಪಭಾಷೆಗಳ ಸಂಗಮಗಳ ಸದನ","ವಿವಿಧತೆಯಲಿ ವೈವಿಧ್ಯಮಯದಂಗಳದ ನಾಡು || ಇಂತಹ ಕನ್ನಡ ನಾಡು ||"],["೭. ಆಡುವರು ಧಾರವಾಡ, ತುಳು, ಕೊಂಕಣಿ ಲಮಾಣಿ","ಉತ್ತರ-ದಕ್ಷಿಣ ಮೈಸೂರು, ಬೆಂಗಳೂರು ಭಾಷೆಗಳು","ನೋಡಿರದ, ಕಂಡಿರದ ಸುಂದರ ಕಸೂತಿ ಬಟ್ಟೆಗಳು","ಚಿಟ್ಟೆಯ ಮರೆಮಾಸುವ ಬಾಲ-ಬಾಲೆಯರ ವಸನಗಳು || ಇಂತಹ ಕನ್ನಡ ನಾಡು ||"],["೮. ಭೂಮಿಯನು ನೋಡದೆ ನಡೆಯುವವರು ಇರುವರು","ಭೂಮಿ ಮೇಲೆ ಕಾಲಿಡದವರು ವಾಹನದಲ್ಲಿರುವವರು","ಇರುವರು ದುಡಿದುಡಿದು  ಮೂಳೆ-ಚರ್ಮಮಾತ್ರದವರು","ನಡೆ-ನಡೆದು ದಾರಿಕಾಣದೆ ಕಾಲಲ್ಲಿ ರಕ್ತ ಬಂದವರು || ಇಂತಹ ಕನ್ನಡ ನಾಡು ||"],["೯. ಉಪವಾಸ ಬಿದ್ದರೂ ದವಸ- ಧಾನ್ಯ ನೀಡಿದವರು","ತುಳಿಸಿಕೊಂಡರೂ ಮರು-ಮಾತನಾಡದವರು","ಸ್ವಾಭಿಮಾನ ಬಿಟ್ಟು ಅನ್ಯರ ಬೇಡಿದವರಲ್ಲ","ಹರಿದ ಬಟ್ಟೆಯನ್ನೆ ಶೋಧಿಸಿ ತೊಟ್ಟವರು || ಇಂತಹ  ಕನ್ನಡ ನಾಡು ||"],["೧೦. ಉದಯದಿಂದ ಸಂಜೆಯವರೆಗೆ ಕುಳಿತವರಲ್ಲ","ಬಿಸಿಲು, ಮಳೆಯಲ್ಲಿ ನೆನೆದು ಚಳಿಯನ್ನು ಸಹಿಸಿ,","ಸಹನೆಯ ಪಾಠ ಕಲಿತು, ಪಾಠ ಕಲಿಸಿದವರು","ಧರಿಸುವೆವು ಮಾತೆಯ ಪಾದದ ಧೂಳಿಯನು ಶಿರದಿ || ಇಂತಹ ಕನ್ನಡ ನಾಡು ||"]],"filename":"poems__44__1594963586196.json"}