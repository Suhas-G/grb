{"id":78,"title":"೭೭.ದಾರಿ ತೋರೆನಗೆ","createdTime":"2020-07-20T14:21:38.782Z","updatedTime":"2020-07-20T14:21:38.782Z","paragraphs":[["೧.ನನ್ನೊಳು ನೀನು ನಿನ್ನೊಳು ನಾನು","ನಿನ್ನಿಂದ ಸಿಡಿದ ಕಿಡಿಗಳು ನಾವೆಲ್ಲಾ","ಮಿಂಚಿ ಮರೆಯಾಗುವ ಮಿಂಚುಗಳು","ಬೆಳಕನು ತೋರಿ ದಾರಿತೋರಿಸೆನಗೆ"],["೨.ಕಲ್ಲು ಮಣ್ಣು ಜೀವಿಗಳಲಿ ನೀನಿರುವೆ","ಗಂಗೆ, ತುಂಗೆ, ಸರಗಳಲಿ ನೀನಿರುವೆ","ಪುಣ್ಯ-ವೃಕ್ಷಗಳಲಿ ನೀನು ನೆಲೆಸಿರುವೆ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೩.ತಿಳಿಯದು ನನಗೆ ನಾ ನಡೆವ ದಾರಿ","ಕಣ್ಣಿದ್ದರೂ ಆವರಿಸಿದೆ ಸುತ್ತಲು ಕತ್ತಲೆ","ಕಲ್ಲುಗಳು ತಾಗಿ ಹರಿಯುತಿದೆ ರುಧಿರ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೪.ಅವರಿವರ ಕಂಡು ದಾರಿಯ ಕೇಳಿದೆ","ತೋರಿದರವರು ಕವಲು ದಾರಿಯನು","ನಿಂತಿರುವೆ ಅದೇ ಕವಲು ದಾರಿಯಲಿ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೫.ಹಲವು ದೇವರುಗಳಿಲ್ಲ ಎಲ್ಲ ನೀನೆ","ಇದನ್ನೆಲ್ಲ ಅರಿತವನು ನಾನಲ್ಲ ನೀನೆ","ಮತ-ಪಥಗಳು ಅಡ್ಡಿಯಾಗವು ನನಗೆ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೬.ಭಾಷೆ ಸಂಸ್ಕೃತಿ ಯಾವುದಾದರೇನು ?","ಇರಬೇಕು ನಮಗೆ ಒಳ್ಳೆಯ ಸಂಸ್ಕಾರ","ನಿನ್ನೊಲುಮೆ ನನಗಿರಲಿ ಇನ್ನೇನು ಬೇಡ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೭.ವರವ ಪಡೆವ ತಪಸ್ಸು ಮಾಡಿದವನಲ್ಲ","ನನ್ನೆದುರು ಬಂದು ನಿಲ್ಲಲು ಕೇಳಿದವನಲ್ಲ","ಕೇಳುವೆನು ಮತಿಯನು ಚೋದಿಸೆಂದು","ಬೆಳಕನು ತೋರಿ ದಾರಿ ತೋರಿಸೆನಗೆ"],["೮.ಮಹಾಪುರುಷರೆಲ್ಲ ಹುಡುಕಿದರು ನಿನ್ನ","ಕೆಲವರು ನಿನ್ನನು ನಿಜವಾಗಿ ಕಂಡರಂತೆ","ನಂಬಲೊ ಬಿಡಲೊ ತಿಳಿಯದು ನನಗೆ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೯.ತಪಕೆ ಒಲಿದು ದರುಶನ ನೀಡಿದವನು","ಭಕ್ತ ಪ್ರಹ್ಲಾದನ ಅಡಿಗಡಿಗೆ ಕಾದವನು","ನಿನ್ನ ನಾಮಕೆ ಸರಿಸಮವಿಲ್ಲ ಗುರುವೆ","ಬೆಳಕನು ತೋರಿ ದಾರಿ ತೋರಿಸೆನಗೆ"],["೧೦.ಪಾವನ ಚರಿತನು ನೀನು ಮಹಿಮನೆ!","ತುಂಬಿಕೊಂಡಿಹೆನು ನಾನು ಮನದಲಿ ನಿನ್ನ","ಮುದಗೊಳಿಸಲು ನನ್ನನು ಬರಬಾರದೆ ನೀ","ಬೆಳಕನು ತೋರಿ ದಾರಿ ತೋರಿಸೆನಗೆ"]],"filename":"poems__78__1595254898782.json"}