{"id":26,"title":"೨೫. ಅಲ್ಲಿಹುದು ಹೊಸ ಮನೆ","createdTime":"2020-07-16T06:17:37.414Z","updatedTime":"2020-07-16T06:17:37.414Z","paragraphs":[["೧.ಸಿಟ್ಟು, ಸಿಡುಕು, ರಾಗ, ದ್ವೇಷ ಏಕೆ ನಿಗೆ ?","ಏನನ್ನೂ ತಂದಿಲ್ಲ ಏನನ್ನೂ ಕೊಂಡು ಹೋಗಲ್ಲ.","ನನ್ನದು ನಿನ್ನದು ಯಾವುದೂ ಇಲ್ಲ ಇಲ್ಲಿ","ಬಂದ ಹಾಗೆ,  ಹಾಗೇ ಹೋಗುವೆವು ಒಂದಿನ."],["೨.ಅವನ ಹೊಡೆವೆನೆಂಬೆ ಇವನ ಬಿಡೆನೆಂಬೆ","ಯಾಕೆ ಬೇಕು ಇವೆಲ್ಲ ನನಗೆ ನಿನಗೆ","ಉಡ-ಉಣಲುಂಟುಮನೆಯುಂಟು ಮತ್ತೆ","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ"],["೩. ಸಣ್ಣ, ಸಣ್ಣ ವಿಷಯಗಳ ದೊಡ್ಡದು ಮಾಡಿ","ಜಗಳ ತಂದು ಮನೆಯ ರಣರಂಗ ಮಾಡಿ","ಸೋಲು-ಗೆಲವುಗಳು ಸುಖ-ಶಾಂತಿಗಳಲ್ಲ","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ"],["೪. ಆದಾನೊಂದು ದಿನ ಬಡವ ಧನಿಕನಾದಾನು","ಧನಿಕನೊಂದು ದಿನ ಬಡವನೂ ಆದಾನು","ಯಾರು ಬಲ್ಲರು ನಮ್ಮ ನಮ್ಮ ಹಣೆ ಬರಹವ","ಬಂದ ಹಾಗೆ, ಹಾಗೇ  ಹೋಗುವೆವು ಒಂದಿನ"],["೫. ಇರಲಿ ನಮ್ಮಲಿ ಸಹಬಾಳ್ವೆ ಸಹಮತ","ಆ ಮಾತು ಈ ಮಾತು ಇರುವ ತನಕ","ಇಹಲೋಕ ತೊರೆದವಗೆ ಶತ್ರು- ಮಿತ್ರರಿಲ್ಲ","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ"],["೬. ಹಳೆ ಮನೆ ಎಂದೆಂದಿಗು ಹಳೆಮನೆಯೆ","ಹೊಸ ಮನೆ ಯಾವಾಗಲೂ ನಮಗೆ ಅಲ್ಲಿದೆ","ಅದು ಮನದೊಳಗೆ ಇದ್ದರೆ ಯಾವ ಭಯವಿಲ್ಲ","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ"],["೭.ಇಲ್ಲಿ ಹಳೆ ಮನೆಯಲ್ಲಿ ಏನಿಲ್ಲ ಏನುಂಟು","ಕಾರು ಹೊಲ, ತೋಟ ಧನ-ಕನಕಾದಿಗಳು","ಹೆಂಡತಿ, ಮಕ್ಕಳು ಬಂಧು ಬಳಗ ಮಿತ್ರರು","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ"],["೮. ಇಂತಹ ಸಂಪದವ ಕಂಡವನು ಇವನು","ಉಳಿಸಿ,ಬೆಳಸಿ, ಕಟ್ಟಿದ ಕೋಟೆಯನು ಬಿಟ್ಟು","ಬಯಸುವರೇ ? ಹೋಗಲು ಹೊಸ ಮನೆಗೆ","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ"],["೯. ಶಾಶ್ವತನು ನಾನು ಮರಣವನು ಗೆದ್ದವನು,","ಎಂಬೀ ಅಹಂಕಾರದಿ ಬೀಗುವ ಮಾನವನು,","ಸಜ್ಜನರ ತುಳಿದು ಅವರ ಮೇಲೆ ತೋರಿ ದರ್ಪ","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ."],["೧೦.ನಶ್ವರವನು ತಿಳಿದವನು ನಿತ್ಯ ಶಾಶ್ವತನು","ಅವಗೆ ಹಳೆ ಮನೆ ಹೊಸಮನೆ ಎಲ್ಲವೂ ಒಂದೆ","ಕಮಲದ ಎಲೆಯ ಮೇಲಿನ ನೀರ ಹನಿಯಂತೆ,","ಬಂದ ಹಾಗೆ, ಹಾಗೇ ಹೋಗುವೆವು ಒಂದಿನ."]],"filename":"poems__26__1594880257414.json"}