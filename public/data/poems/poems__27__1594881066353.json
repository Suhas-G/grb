{"id":27,"title":"೨೬. ಜೀವನಾಡಿ","createdTime":"2020-07-16T06:31:06.353Z","updatedTime":"2020-07-16T06:31:06.353Z","paragraphs":[["೧. ನೀರು, ನೀರು ಎಂದು ಬಾಯಿ ಬಿಡುತಿಹರು","ಇಲ್ಲ ಇಲ್ಲವೆಂದು ಗದ್ದಲ ಎಬ್ಬಿಸುತಿಹರು","ಅದು ಇದು ಬೇಕೆಂದು ಕೇಳಿಲ್ಲ ಈ ಜನ","ಬದುಕಬೇಕಲ್ಲವೇ ? ಅವರು ನಮ್ಮ ನಿಮ್ಮಂತೆ"],["೨. ನಮ್ಮ ಪಾಲಿನ  ನೀರು ನಮಗೆ ನಿಮ್ಮದು ನಿಮಗೆ","ಬೇಡ ನಮಗೆ ನೀವು ಹಾಕುವ ಅಡ್ಡಗಾಲು","ಪ್ರಾಣ ಉಳಿಸಿ ಪುಣ್ಯ ಗಳಿಸಿ ನೀರು ಕೊಟ್ಟು","ಬದುಕಬೇಕಲ್ಲವೇ ? ಅವರು ನಮ್ಮ ನಿಮ್ಮಂತೆ"],["೩. ನೀರು ಮಾನವ, ಪ್ರಾಣಿಕುಲದ  ಜೀವ ಸೆಲೆ","ಎಲ್ಲವೂ ಇದ್ದು ನೀರಿಲ್ಲದಿರೆ ಜೀವ ಶವದಂತೆ","ಬದುಕಲಿ ಇರಲಿ ಚರಾಚರ ಜೀವ ಜಂತುಗಳು","ಬದುಕಬೇಕಲ್ಲವೇ ? ಅವರು ನಮ್ಮ ನಿಮ್ಮಂತೆ"],["೪. ದೇಶದ ಬೆನ್ನೆಲುಬೆಂದು ಜೈ ಕಿಸಾನ್ ಎಂದು","ಸದಾ ಜಪಿಸುವ ನಾವು ನೀವು ಅವರು ಇವರು","ಪಕ್ಶ – ವಿಪಕ್ಷಗಳ ಭೀಷಣ ಭಾಷಣಗಳೇಕೆ ?","ಬದುಕಬೇಕಲ್ಲವೆ ? ಅವರು ನಮ್ಮ ನಿಮ್ಮಂತೆ"],["೫. ಬಿತ್ತರಿಸುವವು ಕುಳಿತಲ್ಲೆ ಸುದ್ದಿ- ಮಾಧ್ಯಮಗಳು","ನೀವು ಮುಂದೆ ಮುಂದೆ ನಾವು ನಿಮ್ಮ  ಹಿಂದೆ ಎಂದು","ಬರಲಿ ಬೇಕಾದರೆ ನಿಮಗೆ ಬಂದ ಗತಿಯು ನಮಗೆ","ಬದುಕಬೇಕಲ್ಲವೆ ? ಅವರು ನಮ್ಮ ನಿಮ್ಮಂತೆ"],["೬. ದೇಹದಲ್ಲಿ ಒಂದು ಗಾಯವಾದರೆ ವ್ಯಾಪಿಸುವುದು,","ದೇಹದ ಕಣ ಕಣದ ತುಂಬೆಲ್ಲ ನೋವಿನ ವೇದನೆ","ಅಂತೆಯೆ ದೇಶದ ಜನರ ನೋವು ನಮ್ಮೆಲ್ಲರ ನೋವು","ಬದುಕಬೇಕಲ್ಲವೆ ? ಅವರು ನಮ್ಮ ನಿಮ್ಮಂತೆ"],["೭. ಕುಡಿಯಲು ತಿನ್ನಲು ನೀರು ಅಲ್ಪ ಸ್ವಲ್ಪ ಸಾಕು","ಬೆಳೆ ಬೆಳೆಯಲು ಸಾಲದು ಅಲ್ಪ-ಸ್ವಲ್ಪ ನೀರು","ನೀರನ್ನು ಕೊಟ್ಟರೆ ಅನ್ನವನ್ನು ಕೊಡುವ ರೈತನು","ಬದುಕಬೇಕಲ್ಲವೆ ? ಅವರು ನಮ್ಮ ನಿಮ್ಮಂತೆ"],["೮.ಬೆಳೆದ ಬೆಳೆ ಕೈಗೆ ಬರುವುದೆಂಬ ನಂಬಿಕೆಯಿಲ್ಲ","ಸಂಪಾದಿಸಿದ ಧನವನ್ನೆಲ್ಲ ಹೊಲ-ಗದ್ದೆಗಳಿಗೆ ಹಾಕಿ","ನಾಲ್ಕು, ಐದು ತಿಂಗಳು ಮುದ್ದಿನಲಿ ಬೆಳೆ ಬೆಳಸಿದವ","ಬದುಕಬೇಕಲ್ಲವೆ ? ಅವರು ನಮ್ಮ ನಿಮ್ಮಂತೆ"],["೯. ಸಾಕಿ ಹಸುಗಳನು ಬೆಳಸಿ ಹುಲ್ಲನು ತಿನಿಸಿ,","ಹಾಲಿನ ಹೊಳೆ ಹರಿಸಿ ನಮಗೆ ಶಕ್ತಿಯ ಕೊಟ್ಟವ,","ಅವನಿಂದು ನೀರಿಲ್ಲದೆ ತಿನ್ನಲಿಲ್ಲದೆ ಇರುವನಲ್ಲ ?","ಬದುಕಬೆಕಲ್ಲವೆ ? ಅವರು ನಮ್ಮ ನಿಮ್ಮಂತೆ"],["೧೦. ನಮ್ಮ ನಿಮ್ಮನೆಲ್ಲ ಪೊರೆದವರು ಅವರು,","ಬಂದಿರುವ ಕಷ್ಟಕಾಲದೊಳು ರಕ್ಷಿಪುದು ಕರ್ತವ್ಯ","ದೇಶ ಮುನ್ನೆಡೆವುದು ಅವರು ಬೆಳೆದ ಅನ್ನದಿಂದ","ಅಡಗಿದೆ ಅವರ ಹಿತದಲ್ಲಿ  ನಾಡಿನ ಸಿಹಿ ನಗು","ಬದುಕಬೇಕಲ್ಲವೆ ? ಅವರು ನಮ್ಮ ನಿಮ್ಮಂತೆ"]],"filename":"poems__27__1594881066353.json"}