{"id":74,"title":"೭೩.ಪರಮಾತ್ಮನ ಮಾತು","createdTime":"2020-07-20T13:41:34.319Z","updatedTime":"2020-07-20T13:41:34.319Z","paragraphs":[["೧.ಪರಂತಪನೆ ! ನೀನು ನನ್ನ ಮಾತ ಕೇಳು","ನನ್ನ ಮಾತು ಬಯಸಿದೆ ನಿನ್ನ  ಹಿತವನು","ತಿಳಿಯರು ನನ್ನ ಜನುಮ ದೇವ ಮಾನವರು","ಸಕಲ ಜೀವಿಗಳಿಗೆ ನಾನೆ ಅಧಿ ದೇವತೆಯು"],["೨.ನಾನು ಲೋಕದ ಒಡೆಯ ದೇವರ ದೇವ","ಮನುಜನು ಇದನು ತಿಳಿದರೆ ಬದಲಾಗುವ.","ಮೋಹವನು ಬಿಟ್ಟು ಸೇರುವನು ನನ್ನನು","ಅವನಿಗಿಲ್ಲ ಭೂರಿ ಪಾಪದ ಒಳಗಿನ ಭೀತಿ"],["೩.ಯಾರು ನನ್ನ  ಹೇಗೆ ತಿಳಿಯುವರೊ","ನಾನೂ ಅವರನ್ನು ಹಾಗೇ ತಿಳಿಯುವೆನು","ನಿಮ್ಮನ್ನೆಲ್ಲ ನಾನು ಎಂದೋ ತಿಳಿದಿರುವೆ","ಸಾಧ್ಯವಾಗದು ನಿಮಗೆ ನನ್ನನು ತಿಳಿಯಲು"],["೪.ನಿಮ್ಮೊಳಗೆ ನಾನಿದ್ದರೂ ಅಂಟಿಕೊಂಡಿಲ್ಲ","ನಿಮ್ಮ ಕರ್ಮ ನಿಮ್ಮನು ಅರಸಿ ಬರುವುದು","ಪಾತ್ರೆ ಶುದ್ಧವಾಗಿದ್ದರೆ ಹಾಲು ಕೆಡುವುದಿಲ್ಲ","ಕರ್ಮಾನುಗುಣ ಫಲ ಸಿಗುವುದು ನರನಿಗೆ"],["೫.ಅನುಭವಿಸಬೇಕು ತಪ್ಪಿಗೆ ತಕ್ಕ ಶಿಕ್ಷೆಯ","ಆದರೂ ಇದೆ. ನನ್ನಲಿ ಬೇಕಾಗುವ ಕ್ಷಮೆ","ಅರಿಯದೆ ಮಾಡಿರುವುದ ಉದರದಿ ಧರಿಸಿ","ಕಾಪಾಡುವ ಮನಸಿನಲಿ ತರಹದ ಸುಖವಿದೆ"],["೬,ಚರಾಚರಗಳಲಿ ನಾನಿರುವೆ ಅಗೋಚರದಿ","ಕಂಬ,ಕಲ್ಲು ಮಣ್ಣು ಗಿಡ-ಮರದಿ ಸದಾ ಇರುವೆ","ನನ್ನಿರುವು ನಿನ್ನಲೂ ಇದೆ ನೀನರಿಯದಂತೆ","ತುಂಬಿಹುದು ನನ್ನಯ ಮಾಯೆಯು ಜಗವೆಲ್ಲ"],["೭.ಸಂಸಾರದಲಿ ಬದುಕಿ ಸತ್ತಿರುವರೆ ಅಧಿಕ","ಅವರಿಗಿಲ್ಲ ನನ್ನನು ಕಾಣುವ ಹಂಬಲ, ತವಕ","ನಾನೆಂಬ ಅಹಂಕಾರದಲಿ, ಮುಳುಗಿ ಬಿದ್ದಿಹರು","ಎಲ್ಲವನು ಕಳೆದಾಗ ಸಿಗುವುದು ಬರಿ ಸೊನ್ನೆ"],["೮.ನಾನು ಈ ಅಂದದ ಸೃಷ್ಟಿಯನು ಮಾಡಿದೆ","ಇದರೊಳಗೆ ಬಂದಿಯಾಗಿರುವಿರಿ ನೀವೆಲ್ಲರು","ನನ್ನ ತೆರೆದ ಬಾಯೊಳು ಬ್ರಹ್ಮಾಂಡ ಇಹುದು","ನೀವೆಲ್ಲ ನಾನಾಡುವ ಸಮಯದ ತಿರುಬುಗುರಿ"],["೯.ಅಮೃತವು ನಾನೆ,ಮೃತ್ಯು ಕೂಪವು ನಾನೆ","ಸರಸವೂ ನಾನೆ ವಿರಸದ ಮೂಲವು ನಾನೆ","ನನ್ನಿಂದಲೇ ಬದುಕು ನನ್ನಿಂದಲೇ ಮುಕುತಿ","ಮೋಹದ ಮೇಲ್ಪರದೆಯು ಸರಿವುದು ಮೆಲ್ಲನೆ"],["೧೦.ದೇವ-ಗಂಧರ್ವ ಯಕ್ಷರು ಅರಿಯರು","ಆದಿ, ಸನಾತನ ದಿವ್ಯ ಪರಮ ಪುರುಷನು","ರವಿಯ ತೇಜವು ಅವನದಲ್ಲ ಅದು ನನ್ನದೆ","ಯೋಗಿ ಗಮ್ಯನು, ನಿತ್ಯ ಶುದ್ಧನು ಬುದ್ಧನು"],["೧೧.ಇದ್ದು ಇಲ್ಲದಂತಿರುವೆನು ನಾನು","ಇಲ್ಲದೆ ಇರುವಂತಿರುವವನು ನಾನು","ವಿಶ್ವಂಭರನು, ನಾನು ವಿಶ್ವಂ ಹರನು","ಅರಿತಷ್ಟು ಅರಿಯದವನು, ಅರಿತವರಿಲ್ಲ."]],"filename":"poems__74__1595252494319.json"}