{"id":99,"title":"೯೮.ದೊಡ್ಡಮನೆ ತಾತ","createdTime":"2020-07-26T07:55:28.009Z","updatedTime":"2020-07-26T07:55:28.009Z","paragraphs":[["೧.ಒಂದು ಕಾಲದಲಿ ಅವರು ಸಿರಿವಂತರು","ಆ ಮಾತು ಈಗ ಬಹಳ ಹಳೆಯದು","ಈಗಲೂ ಉಂಟು ಅವರಿಗೆ ಗೌರವ","ಅವರ ಕರೆವರು ದೊಡ್ಡಮನೆಯ ತಾತ"],["೨.ಆದರೂ ಇದೆ ನಮ್ಮ ತಾತಗೆ ಗತ್ತು","ಅವರು ಬಂದರೆ ಹೊರ ಜಗುಲಿಗೆ,","ಓಡುವೆವು ನಾವು ಮನೆಯ ಹಿಂಬದಿಗೆ","ಅವರು ಕರೆದರೆ ಹುಟ್ಟುವುದು ನಡುಕ"],["೩.ಕೆಲಸ ಅರಸಿ ಮನೆ ತೊರೆದವರು,","ಬರುವರು ಅವರು ಹಬ್ಬ- ಹುಣ್ಣಿಮೆಗೆ","ಉಳಿದ ದಿನ ಬರುವುದು ಅಪರೂಪ","ವಿಶ್ರಾಂತಿ ಎಂಬುದಿಲ್ಲ ಕೃಷಿಕನಿಗೆ"],["೪.ಹೊಸ ಪೀಳಿಗೆ ಸೇರಿತ್ತು ನಗರವನು","ಸಿಕ್ಕಿತವರಿಗೆ ಕಲಿಕೆಗೆ ತಕ್ಕ ಕೆಲಸ","ಅಧಿಕವಾದರೆ ಕೆಲಸದಲಿ ಒತ್ತಡ","ಅರಸಿ ಬರುವರು ಮೂಲ ಮನೆಗೆ"],["೫.ಎತ್ತರ ನಿಲುವಿನ ಭವ್ಯ ಕಟ್ಟುಮಸ್ತಾಳು,","ಹುರಿ ಮೀಸೆ ಹೊತ್ತವರು ನಮ್ಮ ತಾತ","ಅದೇ ಗಾಂಭೀರ್ಯ ತಂದೆ- ಚಿಕ್ಕಪ್ಪನದು","ಒಗ್ಗಟಿನಲಿ ಇವರು ಪಂಚ ಪಾಂಡವರು"],["೬.ಪ್ರತಿ ಸಂಜೆಯಲಿ ನಡೆಯುವುದು ಸಭೆ","ಕುಳಿತಿರುತ್ತಿದ್ದರು ತಾತ  ಸಿಂಹಾಸನದಲಿ","ಅನುಜರೊಡನೆ ಕಂಬದ ಬುಡದಲಿ ಕುಳಿತು,","ಅಪ್ಪನು ತಲೆ ಬಗ್ಗಿಸಿ ಸೂಚಿಸುವನು ಸಮ್ಮತಿ"],["೭.ಸಭೆಯು ಮುಗಿಯುವುದು ಮರುಮಾತಿಲ್ಲದೆ","ಮರುದಿನ ಮಾಡುವರು ಒಪ್ಪಿದ ಕೆಲಸವನು","ದುಡಿಯುವರು ಆಳು ಕಾಳು ಸೇರಿ ಅನವರತ","ಸುರಿಸಿ ಬೆವರನು ನೀಗುವರು ಭುವಿಯ ಹಸಿವು"],["೮.ದೊಡ್ಡವರ ಮನೆಯಾದರೂ ಉಂಟು ಸಾಲ","ದೊಡ್ಡ ಬಳಗ, ಬರು ಹೋಗುವವರು ಅಧಿಕ","ಬಂದವರಿಗೆ ಆಗಬೇಕು ಸರಿಯಾದ ಆತಿಥ್ಯ","ಹೆಂಗಸರಿಗೆ ಬಿಡುವಿಲ್ಲದ ದಿನತುಂಬ ಕೆಲಸ"],["೯.ಮನದ ಬೇಗೆಯನು ಕಳೆದು ಮಕ್ಕಳು","ಪ್ರಯಾಣ ಬೆಳೆಸುವರು ಮತ್ತೆ ನಗರಕೆ","ಇಲ್ಲದಿಲ್ಲ ಅವರಿಗೆ ನಗರದಲಿ ಸೂರು","ನಗರದಲಿ ಬರದು ಹಳ್ಳಿಯ ಶಾಂತತೆ"],["೧೦.ನಮ್ಮ ತಾತನಿಗೆ ಮಕ್ಕಳೆಂದರೆ ಪ್ರಾಣ","ಎತ್ತಿ ಆಡಿಸುವರು ಅವರು ಮೊಮ್ಮಕ್ಕಳನು","ಚಿಕ್ಕವರನು ಕಂಡು ಮರೆವರು ಗಾಂಭೀರ್ಯ","ಒಡಲಾಳದ ಪ್ರೀತಿ ಮಮತೆ ತಾತನದು"],["೧೧.ದೊಡ್ಡ ಮನೆಯ ತಾತನ ಮನ ದೊಡ್ಡದು","ಬಡವರ ಕಂಡರೆ ಮರುಗುವರು ಅವರು","ಗದರಿ ಬೈದರು ಅಂತರಾಳದಲಿ ಮೃದು","ಉದಾರತೆಯ ಕರುಣೆಯ ಪ್ರತೀಕ ಅವರು"],["೧೨.ಊರಿನ ಕಷ್ಟ ತನ್ನ ಕಷ್ಟ ಎಂದವರು","ಊರಿಗೆ ದೊಡ್ಡಮನೆ ಬಿಟ್ಟು ಬದುಕಿಲ್ಲ","ತಾತನು ಊರಿಗೆ ಅಪರೂಪದ ರಾಜ","ನಮಗೆ ತಾತನ ಕಂಡರೆ ಭಯ-ಭಕ್ತಿ"]],"filename":"poems__99__1595750128009.json"}