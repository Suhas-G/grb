{"id":85,"title":"೮೪.ದುಂಬಿ","createdTime":"2020-07-22T13:33:08.837Z","updatedTime":"2020-07-22T13:33:08.837Z","paragraphs":[["೧.ದುಂಬಿ ನಿನ್ನ ಝೇಂಕಾರ ಚೆಂದ","ಆಕಾರ ನಿನ್ನದು ಬಹಳ ಚಿಕ್ಕದು","ಒಂದು ಹೂವು ನಿನಗೆ ಸಾಕಲ್ಲವೆ ?","ಚುಂಬಿಸುವುದೇಕೆ ಎಲ್ಲ ಹೂಗಳನು"],["೨.ಆಸೆ ಪಡಬೇಡ ಕಂಡ ಹೂಗಳನು","ದುರಾಸೆ ವಿಷವಾಗಬಹುದು ನಿನಗೆ","ಅರಳದ ಹೂಗಳ ಸನಿಹವು ಬೇಡ","ನ್ಯಾಯವಿರಲಿ ನಿನಗೆ ನಿನ್ನೊಳು"],["೩.ಹಾಡನು ಹಾಡುತ ಸಂಚರಿಸು ನೀನು","ಬೃಂದಾವನ ನೀಡುವುದು ಸ್ವಾಗತವನು","ನಲಿದು ಹೂಗಳು ಕರೆದರೆ ನೀನು ಹೋಗು","ಅನ್ಯರನು ನೋಯಿಸದಿರು ಮಧುಕರ"],["೪.ಇರದು ಎಲ್ಲ ಹೂಗಳಲಿ ಜೇನು","ಬಳಿಸಾರಿ ಬರುವುದ, ಬಿಡುವವನಲ್ಲ","ಅತಿಯಾಯಿತು ನಿನ್ನದು ದುರಾಸೆ","ಇರಬೇಕು ಸುಮ್ಮನೆ ನಯ ವಿನಯದಿ"],["೫.ಏನು ಘನ ನಿನ್ನಯ ಬಲಿತ ತನುವು","ಅತಿ ಚಪಲ ಕಿರಿದು ನಿನ್ನಯ ಮುಖವು","ಸದ್ದಿಲ್ಲದೆ ಮಧುವನು ಹೀರಿ ಹಾಡುವೆ","ನೀನಿಲ್ಲದ ಮಧುವನಕೆ ಸೊಬಗಿಲ್ಲ"],["೬.ಶಕುಂತಲೆಯ ಕಂಗಳನು ಕಂಡು","ಕಮಲವೆಂದು ಭ್ರಮಿಸಿದೆಯಲ್ಲವೆ ?","ದುಷ್ಯಂತನಿಗೆ ಪ್ರೆಮದ ಪಾಠ ಕಲಿಸಿ","ಉಪಕರಿಸಿ ಸಹಕರಿಸದವನು ನೀನು"],["೭.ಪ್ರೇಮಿಗಳನು ಸೇರಿಸಲು ಮಾಡಿದ,","ನಿನ್ನ ಉಪಾಯವನು ಸದಾ ಸ್ಮರಿಸುವೆ","ನಿನಗೆ ಸಾವಿರ ಸಾವಿರ ಗೆಳತಿಯರು","ಮುಕುಂದನಿಗೆ ಸರಿಸಾಟಿ ಕಣೊ ನೀನು."],["೮.ಆಕರ್ಷಣೆ ಎಂದರೆ ಗೋಕುಲ ಕೃಷ್ಣ","ಅವನಿಗಿಂತ ನೀನು ಆಕರ್ಷಕ ಕಪ್ಪು","ಅವಗಿಂತ ಸೆಳೆತ ನಿನಗೆ ಅಧಿಕವು","ನೀ ಹೀರದ ಜೇನಿನ ಸುಮವಿಲ್ಲವು"],["೯.ಭೃಗು ಮುನಿಯು ದುಂಬಿ ರೂಪದಿ,","ವೈಕುಂಠ ಪತಿಯನು ನಮಿಸುತಿರಲು,","ಬರದಿರಲು ಪ್ರತಿ ನಮಸ್ಕಾರವಂದು,","ಲಕ್ಷ್ಮೀಶನನ್ನೇ ನಡುಗಿಸಿದವ ನೀನು"],["೧೦.ಭೃಂಗವೇ ನೀನು ಭೂ-ಸ್ವರ್ಗಗಳಲಿ","ಹೆಸರು ಮಾಡಿ ಸದ್ದು ಮಾಡಿದವನು","ದುಂಬಿಯಾಗಿ ಕರ್ಣನ ತೊಡೆಯ ಕಚ್ಚಿ","ಭಾರ್ಗವನ ನಿದ್ರೆಗೆಡಿಸಿ ಮೆರೆದವನು"],["೧೧.ಕದಂಬರು ಆಳಿದ ಸುಂದರ ನಾಡು,","ಮಲೆನಾಡಿನ ಹಸಿರಿನ ಬನವಾಸಿ ದೇಶ","ಪಂಪನು ದುಂಬಿಯಾಗಿ ಹುಟ್ಟಲು ಬಯಸಿ,","ಹಂಬಲಿಸಿದ ಪುಣ್ಯವಂಶದ ವಂಶಜ ನೀನು"],["೧೨.ಜೇನನು ಹೀರಿ ಮೈದುಂಬಿಕೊಂಡಿಹ,","ನಿನಗೆ ಮಧುಕರ ವೃತ್ತಿಯೆ ಬಲು ಚೆಂದ","ನಲಿಸಿ ಪೂಗಳನು, ಮಾಡಿ ಕಾಯಿ,ಹಣ್ಣು,","ಜಗದ ವಿಸ್ಮಯಗಳಲಿ ವಿಸ್ಮಯ ನೀನು"]],"filename":"poems__85__1595424788837.json"}