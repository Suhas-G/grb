{"id":58,"title":"೫೭.ಸಹಿಷ್ಣುತೆ","createdTime":"2020-07-19T06:00:33.420Z","updatedTime":"2020-07-19T06:00:33.420Z","paragraphs":[["೧.ಸುಮ್ಮನಾಗುವರು ಜನ ಅನುಕೂಲವಾದರೆ","ಪ್ರತಿಕೂಲವಾದರೆ ಅದೇ ಜನ ಬಡಿದೇಳುವರು","ಅನ್ಯಾಯವೋ, ನ್ಯಾಯವೋ ಯಾವುದೋ ಒಂದು","ಉಳಿಯುವುದು ಅವರವರ ಪಾಲಿಗೆ ಕೊನೆ ಹಂತದಿ"],["೨.ನಮ್ಮ ಕಾಲು ಯಾವಾಗಲೂ ನಮ್ಮದಲ್ಲವೆ ?","ಇಡಬೇಕು ಗಟ್ಟಿಯಾಗಿ ಜಾರದಂತೆ ಹೆಜ್ಜೆಯನು","ಜಾರಲಿಹದೆಂದು ತಿಳಿದರೆ ರಂದ್ರಾನ್ವೇಷಕರು","ನೋಡಿಯೆ ಬಿಡೋಣ ಎನ್ನುವರು ಒಂದು ಕೈ"],["೩.ಒಂದು ಹಂತದವರೆಗೆ ಇದ್ದೀತು ನಮ್ಮ","’ಸಹನೆ, ಎಂಬುವ ಪದಕೆ ಸರಿಯಾದ ಅರ್ಥ","ಅದು ಮೀರಿದರೆ ಆಗುವುದು ಬಹಳ ವಿಪರೀತ","ಕೆರೆ ಕಟ್ಟೆ ಒಡೆದರೆ ಬೇಕೆ ಅದರ ವೈಪರೀತ್ಯ ?"],["೪.ಕೇಳಬೇಕು ಅವನ ಸುಂದರ ಭಾಷಣ","ಅವರಿಗೆ ಸ್ವರ್ಗವನ್ನೇ ಧರೆಗಿಳಿಸಿದ ಬಿಂಕ","ಅವನು ಮಾಡುವ ಭಾಷಣ ತನ್ನ ಮರೆತು","ಅದನು ಕೇಳುವ ಜನರಿಗೆ ಬೇಕು ಸಹನೆ"],["೫.ಹೇಳಿದ್ದನ್ನೆ ಮತ್ತೆ ಮತ್ತೆ ಹೇಳುವಿಯಲ್ಲ","ಸರಸವಿಲ್ಲದ ನೀರಸ ಭಾಷಣ ಗೆಳೆಯ","ಜನ ಹೊರಡುವ ಮೊದಲು ಮುಗಿಸು","ತುಸು ತಿಂದರೂ ಕಸ ತಿನ್ನ ಬಾರದು"],["೬.ಹಿಡಿಸದು ಹಳೆಯ ರಾಗದ ಹಾಡು","ಇರಬೇಕು ಹೊಸತು ನವ್ಯತೆಯ ಸೆಲೆ","ಕೇಳಿ ಸೆಳೆವಂತಿರಬೇಕು ಎಲ್ಲ ಜನರನು","ಹಾಡಿದ ಹಾಡನ್ನೇ ಹಾಡುವುದೇಕೊ ಕಾಣೆ"],["೭.ಎಲ್ಲವನ್ನು ಹೇಳಬೇಕು ಮುಜುಗರವಿಲ್ಲದೆ","ಮೌನದಿ ಕುಳಿತಿರಬಾರದು ಎಲ್ಲ ಸಹಿಸುತ","ನಿನ್ನ ನೀನೇ ಕೊಂದುಕೊಳ್ಳುವೆಲ್ಲ ಗೆಳೆಯ","ಬುದ್ಧಿವಂತನೂ ದಡ್ಡನೂ ನೀನಹುದಯ್ಯ"],["೮.ಮುತ್ತು ಒಡೆದರೆ ಬರುವುದು ಹೊಸತು","ಕಳೆದರೆ ಸಮಯ ಬರುವುದು ಹೊಸದು","ಹಳೆಯದನ್ನು ಹಿಂದಿಕ್ಕಿ ನಡೆ ಮುಂದೆ ನೀ","ಶುಭವಾಗುವುದು ಹಸನಾಗುವುದು ನಿನಗೆ"],["೯.ಹೊಡೆದನು ಸಹಿಸಿದೆನು ದೈವ ಬಲದಿಂದ","ತಾಳಿದೆನು ಬಾಳಿದೆನು ಸುಯೋಗ ಬಲದಿಂದ","ಎಲ್ಲಿಲ್ಲದ ಅಚ್ಚರಿಯಾಯಿತು ನನ್ನ ಬಗ್ಗೆ ನನಗೆ","ಕುದಿ ಕುದಿಯುವ ರಕ್ತವನ್ನೇ ತಂಪಿಸಿದೆನೆಂದು"],["೧೦.ಸಮಯದ ಮಹಿಮೆಯನ್ನು ಅರಿತಿರಬೇಕು","ಎಂದೂ ಸಮಯಕ್ಕೆ ಬೆಲೆಯನ್ನು ಕಟ್ಟಲಾಗದು","ಮಾತು ಉಳಿಸಿದರೆ, ಉಳಿಯುವುದು ಸಮಯ","ಎಲ್ಲವನ್ನೂ ಕಲಿಸುವುದು, ಇದ್ದರೆ ನಮಗೆ ಸಹನೆ"],["೧೧.’ಅವಮಾನ’ ಪದವೇ ಕರಿನೆರಳು ಇದ್ದಂತೆ","ಮರೆಯಲು ಬೇಕು ಹತ್ತು ಹಲವು ದಿನಗಳು","ಹೋದ ಮಾನವನು ಗಳಿಸಬೇಕು ಸಮ್ಮಾನದಿ","ಅವನು ಕೊಡಲಿ’ಸಹನೆ’ ಜೀವ ಕಣ ಕಣದಲಿ"]],"filename":"poems__58__1595138433420.json"}