{"id":86,"title":"೮೫.ಧರ್ಮ","createdTime":"2020-07-22T13:44:07.562Z","updatedTime":"2020-07-22T13:44:07.562Z","paragraphs":[["೧.ಧರ್ಮ ಪದವು ಪಡೆದಿಹುದು ವೈಶಾಲ್ಯ","ಧಾರಣೆ ಪೋಷಣೆಯೆ ಧರ್ಮದ ಮೂಲ","ಹುಟ್ಟಿತಿದು ಧೃಞ್ ಎಂಬ ಧಾತುವಿನೊಳು","ರಕ್ಷಿಸೆ ನೀ ಧರ್ಮವ, ಅದು ನಿನ್ನ ರಕ್ಷಿಪುದು"],["೨.ಮಾನವನಿಗೆ ಮಾನವೀಯತೆಯೆ ಧರ್ಮ","ಜೀವಿಗಳು ಹುಟ್ಟಿದ ಮೇಲೆ ಅರಳಿತು ಧರ್ಮ","ಉದಯಿಸಿದವು ಹತ್ತು ಹಲವು ಜಾತಿಗಳು","ಆದವು ಧರ್ಮಗಳು ಹತ್ತು ನೂರು ಸಾವಿರ"],["೩.ಹೇಳಿದನೊಬ್ಬನು ಬಹಳ ವಿಚಾರ ವಾದಿ","ಕೊಂದರೆ ಮಾತ್ರ ಪಾಪ, ತಿಂದರೆ ಪರಿಹಾರ","ಕೊಲ್ಲುವವನು ತಿಂದರೆ ಮಾತ್ರ ಅದು ಧರ್ಮ","ಕೊಲ್ಲದವನು ತಿಂದರೆ ಅದು ಬಲು ಅಧರ್ಮ"],["೪.ಬೇಟೆಗಾರನಿಗೆ ಬೇಟೆ ಆಡುವುದೆ ಧರ್ಮ","ಅಹಿಂಸೆಯಯೇ ಧರ್ಮದ ಮೂಲವಲ್ಲವೇ ?","ಹಿಂಸಿಸದೆ ಕೊಲ್ಲುವವರನು ನಾವು ಕಂಡಿಲ್ಲ","ಆದರೂ ನಮಗೆ ತಿಳಿಯದು ಧರ್ಮ ಸೂಕ್ಷ್ಮ"],["೫.ಹುಟ್ಟಿದ ಶಿಶುವಿಗೆ ಧರ್ಮ ಬೇಕಿಲ್ಲವಲ್ಲ !","ಬೆಳೆಯುತ್ತ ಬರುವುದು ಈ ಜಾತಿ ಧರ್ಮ","ಧರ್ಮಕ್ಕೆ ಆಕಾರ ಬಣ್ಣ ಏನಾದರು ಇದೆಯೆ ?","ದುಷ್ಟ ಶಿಷ್ಟರ ಎಲ್ಲರ ರಕ್ತವು ಅಚ್ಚ ಕೆಂಪು"],["೬.ಸತ್ಯಕ್ಕೆ ಇನ್ನೊಂದು ಹೆಸರೇ ಈ ಧರ್ಮ","ನ್ಯಾಯಕ್ಕೆ ಇನ್ನೊಂದು ಹೆಸರೇ ಈ ಧರ್ಮ","ಜಪಿಸುವ ಶಾಂತಿ ಮಂತ್ರವೇ ಈ ಧರ್ಮ","ಮರೆತು ವೈರವ ಪಡೆವ ಗೆಳೆತನ ಧರ್ಮ"],["೭.ಮನೆಯೊಳಿರಬೇಕು ನಮ್ಮ ಧರ್ಮಗಳು","ಹೊರಬಂದಾಗ ಆಗಬೇಕು ಸರ್ವಧರ್ಮೀ","ಮದಾಂಧ, ಮತಾಂಧರ ಕಟ್ಟಿಹಾಕಬೇಕು","ಮನುಕುಲದ ಧರ್ಮವೇ ಸಹಬಾಳ್ವೆಯಲ್ಲವೇ ?"],["೮.ಕಾಳಜಿ ಬೇಕು ಮಗುವನ್ನು ಹೆತ್ತ ಮಾತೆಗೆ","ಯೋಚಿಸಬೇಕು ಅಪ್ಪನಾಗುವವನು ಮೊದಲು","ಹೆತ್ತು ದೇಶ ಕಂಟಕನನ್ನು ಮಾಡುವುದೇಕೊ","ಉತ್ತಮನ ಮಾಡದೆ ಕೊಲ್ಲುವ ಧರ್ಮ ಬೇಕೆ ?"],["೯.ಸಾಯುತ್ತಿರುವರಲ್ಲ ಧರ್ಮದ ಹೆಸರಿನಲ್ಲಿ","ಸತ್ತ ಹೆಣಕ್ಕಿದೆಯೆ ಎಲ್ಲದರೂ ಧರ್ಮದ ಚಿಹ್ನೆ ?","ಸತ್ತವನಿಗೆ ನೆನೆಪಾಗುವುದೆ ತನ್ನಯ ಧರ್ಮ","ಧರ್ಮವೆಂದರೆ ನಡತೆ ಸಹನೆ, ಉದಾತ್ತ ಚರಿತೆ"],["೧೦.ಬದುಕಿ ಬದುಕನು ಕಲಿಸುವುದು ಧರ್ಮ","ಮೈದಡವಿ, ಸಂತೈಸಿ ರಕ್ಷಿಸುವುದು ಧರ್ಮ","ಎಲ್ಲ ಧರ್ಮಗಳ ಸಾರ ನೀತಿಯು ಒಂದೆ","ತಿಳಿದು ಬದುಕು, ತಿಳಿಯದ ಬದುಕು ನರಕ"]],"filename":"poems__86__1595425447562.json"}