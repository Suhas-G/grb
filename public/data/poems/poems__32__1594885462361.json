{"id":32,"title":"೩೧.ಆಜಾದ","createdTime":"2020-07-16T07:44:22.361Z","updatedTime":"2020-07-16T07:44:22.361Z","paragraphs":[["೧.ಅವರೆಲ್ಲ ಹಿರಿಯ ಕಿರಿಯರು ಸೇರಿ","ಸುಂದರ ಕನಸು ಹಣೆದು ಗುಡಿ ಕಟ್ಟಿ","ಒಂದಾಗಿ ದುಡಿದು ತಿನ್ನುತ್ತಿದ್ದರು ಎಲ್ಲಾ","ಬಂದಿತೊಂದಿನ ಬಿಳಿ ಜಿರಳೆ ಹಿಂಡು"],["೨. ಮತಿ-ಗತಿ ಇಲ್ಲದ ಕರಿಯರಿವರು","ಕೊಟ್ಟರವರು ಬೂಟು ತೊಳೆವ ಕೆಲಸ","ಹಣದಾಸೆಗೆ ಮಾಡಿದರು ಅವರ ಕೆಲಸ","ನಮ್ಮ ಅನ್ನತಿಂದು ಹೊಡೆದರು ನಮಗೆ"],["೩. ಕೆಲವರು ತೆಗಳಿ ಹೊಗಳಿದರು ಅವರ","ಉಳಿದವರು ತಗ್ಗಿ ಬಗ್ಗಿದರು ಬಡಿತಕ್ಕೆ","ನಲುಗಿದರು ಅನ್ಯರು ಗುಂಡಿನೇಟಿಗೆ","ಅವರದಾಯ್ತು ನಮ್ಮ ಗುಡಿ-ಗೋಪುರ"],["೪. ಕಂಡು ಕಾಣದಂತಿದ್ದರು ಕೆಲಜನ","ಕೈ ಕಟ್ಟಿ ಕುಳಿತರು ಗಟ್ಟಿ ಜನ ಕೂಡ","ಕತ್ತಿ, ಬಾಣ, ಬಿಲ್ಲು ಸೇರಿದವು ಮೂಲೆ","ಬಂದೂಕು ನೋಡಿ ಬಂತು ಬಲುನಡುಕ"],["೫. ಎದುರು ನಿಂತು ಇವರನ್ನು ಗೆಲ್ಲುವರಿಲ್ಲ","ಅವರೇನು ಸಾತ್ವಿಕ-ಸಜ್ಜನರು ಅಲ್ಲವಲ್ಲ","ಧರ್ಮ-ನ್ಯಾಯದ ಮೂರ್ತಸ್ವರೂಪರಲ್ಲ","ನಮ್ಮನ್ನು ಸೇವಕರೆಂದೇ ಅವರ ಭಾವನೆ"],["೬. ಅವರ ವೇಷ ಭೂಷಣ ಶಿಸ್ತು ಗತ್ತುಗಳು","ನಮ್ಮಲ್ಲಿ ಇಲ್ಲ, ಎಲ್ಲವೂ ಸಾಮಾನ್ಯ ಸಾಚಾ","ಅವರಂತೆ ನಾವು ಆಕಾಶದಿಂದ ಇಳಿದವರಲ್ಲ","ಈ ಭೂಮಿಯಲ್ಲೇ ಹುಟ್ಟಿ ಬೆಳೆದವರು ನಾವು"],["೭.ವ್ಯಾಪಾರಕ್ಕೆ ಬಂದವರು ಇಲ್ಲೇ ಉಳಿದರಲ್ಲ","ನಮ್ಮವರನ್ನೆ ಬಳಸಿಕೊಂಡರು ತಮ್ಮ ಕೆಲಸಕ್ಕೆ","ನಾವು ಬುದ್ಧಿ ಇಲ್ಲದ ಕುರಿಯಂತೆ ಸುಮ್ಮನಿದ್ದೆವು","ಅದೇ ಅವರಿಗೆ ಕಾರಣವಾಯಿತು  ಬೆಳೆಯಲು"],["೮. ಹೆದರಲು ಅವರೇನು ಸಿಂಹ ಚಿರತೆಗಳೆ ?","ನಾವು ಸಿಂಹ,ಹುಲಿ ಚಿರತೆಗಳನ್ನು ಕೊಂದವರೆ","ಕಾಡಲ್ಲೇ ಬೆಳೆದವರು ಕಾಡಲ್ಲೇ ನಮ್ಮ ಮನೆ","ಇಂತಹ ಮೃಗಗಳ ಬೇಟೆ ಕಲಿಸಬೇಕೆ ನಮಗೆ ?"],["೯. ದೇಶ ಅಂತ ಬಂದರೆ, ಕ್ರಾಂತಿಕಾರಿಗಳು,","ಸೌಮ್ಯವಾದಿಗಳು ನಾವೆಲ್ಲ ಎಂದೂ ಒಂದೆ","ಸ್ವಾತಂತ್ರ್ಯ ಬೇಕು ಇದರಲ್ಲಿ ಬೇರೆ ಮಾತಿಲ್ಲ","ನಮ್ಮ ಘೋಷಣೆ “ ದೇಶ ಬಿಟ್ಟು ತೊಲಗಿ"],["೧೦.ಬೆಳೆಯಿತು ಬಿಳಿ ಜಿರಲೆ ಸಂತತಿ","ನೋಡುತ್ತಿದ್ದನೀತ ಅವರ ಚಲನ ವಲನ","ತೆರೆ-ಮರೆ ಎಲೆ ಮರೆಗಳ ಹಿಂದೆ ಮುಂದೆ","ನಡುಗಿದರು ಅವರು ಇವನ ಸಿಡಿಲಬ್ಬರಕೆ"]],"filename":"poems__32__1594885462361.json"}