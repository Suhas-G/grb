{"id":77,"title":"೭೬.ಕರೆದಾಗ ಬಂದವನು","createdTime":"2020-07-20T14:14:04.368Z","updatedTime":"2020-07-20T14:14:04.368Z","paragraphs":[["೧.ಸುಯೋಧನ ಕರೆದಾಗ ಬರದವನು,","ವಿದುರ ಕರೆದಾಗ ಅವಸರದಿ ಬಂದವನು","ಪಾಂಡವರು ವನದಲ್ಲಿರುವಾಗ ತಂಗಿಯ","ನೆನಪಾಗಿ. ಅವರ ನೋಡಲು ಬಂದವನು"],["೨. ರಾತ್ರಿ ಪಾಂಡವರು ಉಂಡು ಮಲಗಿರಲು","ಹೊಟ್ಟೆ ಹಸಿದು ಬಂದವನು ನೀನಲ್ಲವೇನೊ","ಅಕ್ಷಯ ಪಾತ್ರೆಯ ಒಂದಗಳನು ನುಂಗಿದವ","ಅದು ವಿಶ್ವಂಭರನ ನಿನ್ನ ಉದರ ತುಂಬಿತಲ್ಲ"],["೩.ಕೃಷ್ಣನು ಬಂದಾಗ ಕಾಡು ಮನೆಯಾಯಿತಲ್ಲ","ದುಃಖವ ಮರೆತು ಭಕ್ತಿಯನು ತೋರಿದರಲ್ಲ","ಹಳೆಯದನು ಮರೆತು ಕಂಡರು ಹೊಸತನವ","ಕೇಳಿದರೆಲ್ಲ ಕೃಷ್ಣನ ಉಭಯ ಕುಶಲೋಪರಿ"],["೪.ಸುಯೋಧನನ ಸಹೋದರನು ದ್ರೌಪದಿಯ,","ಸಭೆಗೆ ಕರೆತಂದು ಮುಡಿಸೆರೆಗ ಸೆಳೆಯುವಾಗ,","ಕೈಮುಗಿದು ಅಣ್ಣನ ಮನಸಾರೆ ನೆನೆದೆಯಲ್ಲವೆ","ಅಕ್ಷಯಾಂಬರವ ಕರುಣಿಸಿ ಪೊರದೆಯಲ್ಲವೆ"],["೫.ಗೋವುಳರು ಕರೆದಾಗ ಓಡೋಡಿ ಬಂದವನು,","ಕಿರುಬೆರಳಲಿ ಗಿರಿಯನೆತ್ತಿ ಮಾಡಿದೆ ಚಮತ್ಕಾರ.","ಸುದಾಮನು ಅರಮನೆಗೆ ಬಂದಾಗ ಬಿಂಕವ ಬಿಟ್ಟು","ಪಾದವನು ತೊಳೆದು ಶಿರದಲಿ ಧರಿಸಿ ಮೆರೆದವನು"],["೬.ಯಮುನೆಯ ಮಡುವಿನಲಿ ಇಳಿದು ಕಾಳಿಂಗ,","ವಿಷಮಯ ಮಾಡಿ ಪರಿವಾರ ಸಹಿತದಿ ನೆಲೆಸೆ,","ತಲ್ಲಣಗೊಂಡಿರಲು ಯಾದವರ ಮನುಕುಲವು","ಹೆಡೆಯಲಿ ಕುಣಿದು ಮರ್ದಿಸಿ ಪೊರೆದವನಲ್ಲವೆ ?"],["೭.ರಾಜಕುಮಾರರ ಸೆರೆಯ ಬಿಡಿಸಿ ಕಾದವನು","ಕಂಸ-ಚಾಣೂರರಕೊಂದು ಅರಿ ಮರ್ದನನಾದೆ","ಪಾರ್ಥನ ಸಾರಥಿಯಾಗಿ ಕಡಿವಾಣ ಹಿಡಿದವನು","ಪಾರ್ಥನ ಸಖನಾಗಿ ನರನ-ನಾರಾಯಣನಾದೆ"],["೮.ಸವ್ಯಸಾಚಿಯ ಶಿರವನು ಅರಿಯಲು ಬಂದಾಗ","ಸರ್ಪಾಸ್ತ್ರಕೆ, ರಥವ ಭೂಮಿಯಲಿ ಇಳಿಸಿದವನು","ಮಂತ್ರಕ್ಕು ಸರಿಸಾಟಿಯಾಗದು ನಿನ್ನಯ ತಂತ್ರ","ಭಕ್ತಪರಾಧೀನನೆ ನಿನ್ನ ನಾನು ಸ್ತುತಿಸಲರಿಯೆನು"],["೯.ದೇವ-ಮಾನವರಲಿ ಸಮಾನತೆಯ ತಂದವನು","ಭೀಷ್ಮನಿಗಾಗಿ ಹಿಡಿಯಲಾರೆನೆಂದ ಚಕ್ರವ ಹಿಡಿದವ","ಗುರು-ಹಿರಿಯರ ಯುದ್ಧದಿ ಕಂಡು ಬಿಲ್ಲು ತೊರೆದ,","ಗಾಂಡೀವಿಗೆ ಚೈತನ್ಯವನು ನೀಡಿ ಮೆರೆದವನು."],["೧೦.ಗೀತೆಯನು ಜಗಕೆ ಕೊಟ್ಟು ಬದುಕಿಸಿದವನು","ದುಷ್ಟಶಿಕ್ಷಕ ಶಿಷ್ಟರಕ್ಷಕ ನೀನೆಂದು ಅವತರಿಸುವೆ ?","ಸಂಭವಾಮಿ ಯುಗೆ ಯುಗೆ ಅಂದಿರುವೆಯಲ್ಲವೆ ?","ಸಕಾಲದಲಿ ಬಂದು ಹರಸು ನಮ್ಮ ಆದಿಪುರುಷನೆ"],["೧೧.ನಿನ್ನಿರುವು ಮರೆತಿರುವರು ಹುಲು ಮಾನವರು","ತಡೆಯಿಲ್ಲದ ಬಾಯಿ- ಕೈಗಳು ಎಲ್ಲೆ ಮೀರುತಿವೆ","ನಿನಗಾಗಿ ಹಂಬಲಿಸುತಿವೆ ಸಾತ್ವಿಕ ಭಕ್ತ ಗಣಗಳು","ಮನ್ನಿಸಿ ಪರಿಹರಿಸಿ ಮಾಡು ನಿನ್ನೊಳು ನಮ್ಮನು"]],"filename":"poems__77__1595254444368.json"}