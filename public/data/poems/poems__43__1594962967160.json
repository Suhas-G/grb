{"id":43,"title":"೪೨. ವಸುಂಧರೆ","createdTime":"2020-07-17T05:16:07.160Z","updatedTime":"2020-07-17T05:16:07.160Z","paragraphs":[["೧.ವ್ಯಾಸನು ಬರೆದ ಪುರಾಣ, ಭಾರತ ಕತೆಗಳು","ಇವೆಲ್ಲ ಭಾರತದ ಪುಣ್ಯ ಚರಿತಾಮೃತಗಳು ಹಲವು","ಕಾಳಿದಾಸನ ರಘುವಂಶ, ಮೇಘದೂತ ಶಾಕುಂತಲ","ರಸಮಯ ಶೃಂಗಾರ ರಸಮಯ ಕಾವ್ಯ ಧಾರೆಗಳು","|| ಇವು ನನ್ನಮ್ಮನ ನಿಧಿಗಳು ||"],["೨. ಚಾಲುಕ್ಯ, ಹೊಯ್ಸಳ, ಕದಂಬ ಕ್ಷಿತಿಪರು","ಆಳಿದ ದಿವ್ಯ ಭವ್ಯ ಸುವರ್ಣ ಭರಿತ ಈ  ನಾಡು","ಧವಳ ಗಿರಿಯ ಎತ್ತರದ ಹೊಳೆವ ಮಹಲುಗಳು","ಚಿತ್ತಾರದ ವೈಯ್ಯಾರದ ಐಸಿರಿಯ ಹೊನ್ನಾಡು","|| ಇವು ನನ್ನಮ್ಮನ ನಿಧಿಗಳು ||"],["೩. ಸಾಧು ಸಂತರ ಪಂಡಿತರ ಮಾನ್ಯರ ನೆಲೆ","ಶಾಸ್ತ್ರ, ವೇದ, ವಿವಿಧ ಸಾಹಿತ್ಯಗಳ ಗಣಿ","ವ್ಯಾಪಾರ ಸಂತೆ ಮಹೋತ್ಸವಗಳ ಖಣಿ","ಅಳಿ ಕೋಗಿಲೆ ಗಿಣಿ ನವಿಲುಗಳ ತಾಣ","|| ಇವು ನನ್ನಮ್ಮನ ನಿಧಿಗಳು ||"],["೪. ಅಳಿದುಳಿದ ಐತಿಹ್ಯ ನೆನಪಿನ ಸ್ಮಾರಕಗಳು","ತಲೆಮಾರಿನ ಹಳೆಯ ಬೇರಿನ ಹೊಸ ಚಿಗುರು","ಬೆವರ ಸುರಿಸಿ, ಹರಿಸಿ  ಕಟ್ಟಿದ ಹೊಸ ಗೂಡು","ನೋಡು ಗೆಳೆಯ ನೀನೀಗ ಹಚ್ಚ ಹೊಸ ಚೆಲುವ","|| ಇವು ನನ್ನಮ್ಮನ ನಿಧಿಗಳು ||"],["೫. ಮರ-ಗಿಡಗಳು ಹಸಿರು ಹುಲ್ಲಿನ ಹಾಸುಗಳು","ದಟ್ಟ ಕಾಡಿನ ನಡುವಿರುವ ಕಾಡು ಪ್ರಾಣಿಗಳು","ಕಾಡಿನ ತುಂಬ ಇರುವ ಹುಲಿ ಇಲಿ ಚಿರತೆಗಳು","ಅವು ನಿನ್ನ ಬಸಿರಿನ ಉಸಿರಿನ ಮೊಳಕೆಗಳು","|| ಇವು ನನ್ನಮ್ಮನ ನಿಧಿಗಳು ||"],["೬. ಅರಮನೆ, ದೇವಾಲಯ , ಹಳ್ಳ ಕೊಳ್ಳಗಳು","ಬಾಳೆ,ತೆಂಗು, ಕಂಗು  ಮೆಣಸಿನ ತೋಟಗಳು","ಬಾಯಿ ನೀರೂರಿಸುವ ಕಬ್ಬು, ಜೇನುಗೂಡುಗಳು","ಆಲೆ ಮನೆಯ ಹೊಸ ಕಂಪು ಕಂಪಿನ ಹೊಸ ಬೆಲ್ಲ","|| ಇವು ನನ್ನಮ್ಮನ ನಿಧಿಗಳು ||"],["೭. ಪ್ರಸಿದ್ಧ ಪುರುಷರ ಶಂಕರ ಮಧ್ವ ರಾಮಾನುಜರು","ವಾಲ್ಮೀಕಿ, ವ್ಯಾಸ, ಭಾಸ, ಕಾಳಿದಾಸ, ವರಕವಿಗಳು","ಗದ್ಯ, ಪದ್ಯ, ನಾಟಕ, ಚಂಪು, ಕಂಪಿನ ಕಾವ್ಯಗಳು","ಭರತ ಖಂಡದ ವಿಸ್ಮಯ ಜನಕ ಐತಿಹ್ಯಗಳೆಲ್ಲವು","||  ಇವು ನನ್ನಮ್ಮನ ನಿಧಿಗಳು ||"],["೮.ಅಲ್ಲಲ್ಲಿ ಹರಿಯುವ ಗಂಗಾ, ಯಮುನಾ, ಕಾವೇರಿ,","ಪುಣ್ಯ ನದಿಗಳು. ಹಿಮಾಲಯ, ಮೇರು ಪರ್ವತಗಳು","ಪವಿತ್ರ, ರಾಮ, ಹನುಮ,ಶಿವ, ಗಣೇಶ, ಗುಡಿಗಳು","ಲಕ್ಷ್ಮೀ-ವೆಂಕಟೇಶ,ಮೀನಾಕ್ಷಿ, ಶ್ರೀಕೃಷ್ಣ ಮಂದಿರಗಳು","|| ಇವು ನನ್ನಮ್ಮನ ನಿಧಿಗಳು ||"],["೯. ನ್ಯಾಯ, ನೀತಿ, ಧರ್ಮ,ಕಲೆ, ಸಂಸ್ಕೃತಿಗಳು","ನೃತ್ಯ, ನಾಟಕ, ಸಂಗೀತ, ಕುಶಲಶಿಲ್ಪಕಲೆಗಳು","ಮುತ್ತು, ರತ್ನ, ಹವಳ, ಪಚ್ಚೆ, ನೀಲ, ವಜ್ರಗಳು","ಕಂಚು, ಹಿತ್ತಾಳೆ,ತಾಮ್ರ,ಬೆಳ್ಳಿ, ಬಂಗಾರ ಲೋಹ","|| ಇವು ನನ್ನಮ್ಮನ ನಿಧಿಗಳು ||"],["೧೦. ಪ್ರಾಣಿ, ಪಕ್ಷಿ, ವೈವಿಧ್ಯಮಯ ಜೀವಿಗಳು","ಮಾವು, ಹಲಸು ,ಏಲಕ್ಕಿ, ತರಕಾರಿ, ಸೊಪ್ಪು","ಜೀವ ಉಳಿಸುವ ವನೌಷಧಿ,ಸಸ್ಯ ಕುಲಗಳು","ಕೆಂಪು, ಕಪ್ಪು, ಹಳದಿ ಮಿಶ್ರಿತ ಮಣ್ಣುಗಳು","|| ಇವು ನನ್ನಮ್ಮನ ನಿಧಿಗಳು ||"]],"filename":"poems__43__1594962967160.json"}