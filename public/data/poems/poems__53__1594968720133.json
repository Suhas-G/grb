{"id":53,"title":"೫೨.ಉದ್ಯಾನ","createdTime":"2020-07-17T06:52:00.133Z","updatedTime":"2020-07-17T06:52:00.133Z","paragraphs":[["೧. ಹಳ್ಳಿಗಳಿಗೆ ಬೇಡ ಉದ್ಯಾನ","ಇರುವುದಲ್ಲಿ ಹಸಿರು ಕಾಡುಗಳು","ನಗರಕ್ಕೆ ಬೇಕು ಉದ್ಯಾನ ವನ","ಇವರಿಗೆ ಇದೇ ನೆಚ್ಚಿನ ತಾಣವು"],["೨. ಅಲ್ಲಲ್ಲಿ ಕಲ್ಲಿನ  ಬೆಂಚುಗಳು","ಅಲ್ಲಲ್ಲಿ ಬಗೆ ಬಗೆಯ ಆಸನಗಳು","ಸುತ್ತಲು ಪಥಚಲನ ಮಾರ್ಗಗಳು","ನಡುವೆ ಸುತ್ತಲು ಹಸಿ ಹಸಿರುಗಳು"],["೩. ಆ ಕಡೆ ಉಯ್ಯಾಲೆ ಜಾರು ಬಂಡಿ","ಈ ಕಡೆ ವ್ಯಾಯಾಮದ ದೊಡ್ಡ ಶಾಲೆ","ಹಿರಿ ಕಿರಿಯರ ಮಧುರ ಸುರವನ","ರೋಗ ರುಜಿನೆಗಳೆಲ್ಲ ದೂರ ದೂರ"],["೪. ದಿನವಿಡೀ ದುಡಿದ ತನು ಮನಕೆ","ಶಾಂತಿ ನೆಮ್ಮದಿಯ ಹೊಸ ತಾಣ","ಮನದ ತವಕದ ಗಾಳಿಯ ಸೋಂಕು","ಸದ್ದು ಗದ್ದಲಗಳಿಲ್ಲದ ನಿರಾಳ ಒನಪು"],["೫. ಆಟ ಊಟ ಓಟದಲಿ ಮೈಮರೆತ","ಪುಟ್ಟ ಪುಟ್ಟಿಯರ ದಂಡು ಹಿಂಡುಗಳು","ಬಣ್ಣ ಬಣ್ಣದ ಸುಂದರ ಉಡುಪಿನಲಿ","ಹಬ್ಬದ ಸಂತಸ ಚಿಣ್ಣರ ಮುಖದಲಿ"],["೬. ರವಿಯ ಉದಯಾಸ್ತ ಸೊಬಗಲಿ","ನೋಡಲು ಬರುವರು ದಡಬಡಿಸಿ","ಕೈ ಬೀಸಿ ಉದ್ದುದ್ದ ಕಾಲನು ಹಾಕಿ","ತಿದ್ದುವರು ತಮ್ಮ ಮೈಮಾಟವನು"],["೭. ಉದ್ದಗಲದ ಸುತ್ತಳತೆಯಲಿ ಜನತೆ","ಸುತ್ತಿ ಸುತ್ತಿ ದಣಿಸುವರು ತಮ್ಮ ತನುವ","ದೇಹದ ಕೆಸರನು ತೊಳೆವರು ಬೆವರಲಿ","ಪಡೆವರು ಹೊನ್ನಿನ ಕೆಂಪಿನ ಮೈ ಕಾಂತಿ"],["೮. ಅರವತ್ತು ದಾಟಿದ ಅನೇಕ ಹಿರಿಯರು","ಕುಳಿತು ಹರಟುವರು ಪ್ರಾಚೀನ ಸಂಗತಿಯ","ಉಸುರುವರು ಸಿಹಿ ಕಹಿ ಅನುಭವಗಳನು","ವಿನಿಮಯಿಸುವರು ಸುಖ ದುಃಖದ ಕತೆಯ"],["೯.ಅಟ್ಟಹಾಸದ ನಗು, ತನು ಮನಗಳಿಗೆ","ಹಿತ, ನೋವನು ಮರೆಯುವ ಮದ್ದು","ಗುಂಪಲಿ ಕೂಗುವರು ನೋಡದೆ ಹಿಂದೆ","ಬರದ ನಗುವನು ಎಳೆಕೊಂಬರು ಬಿಡದೆ"],["೧೦. ಅಲ್ಲಲ್ಲಿ ಒಂದೆರಡು ಹಿರಿಯ ಜೀವಗಳು","ವೈದ್ಯ ಗೆಳೆಯರಲಿ ಕೇಳುವರು ಸಲಹೆ","ಅಲ್ಪ-ಸ್ವಲ್ಪ ನಡೆದಾಡಿ ಸುತ್ತಿ ಸುಸ್ತಾಗಿ","ಮುಗಿಸುವರು ಆ ದಿನದ ಪಥಚಲನ"],["೧೧.ದೇಹದ ಸಮತೋಲನ ಕಾಯುವ,","ಅಂಗಾಂಗಗಳ ಶಕ್ತಿಯ ಬಲಗೊಳಿಸುವ","ಸಗ್ಗದಂತಿರುವ ಬೆಳಗು ಈ ಸಂಜೆಮನೆ","ಬದುಕಿರಲಿ ಹೊಸ ಕಳೆಯ ಬಣ್ಣದಲಿ"],["೧೨. ಹೆಚ್ಚಲಿ ಹಿರಿಯರ ಆಯುರ್ಮಾನ","ಕಿರಿಯರ ತನು ಗೊಳ್ಳಲಿ ದಷ್ಟ ಪುಷ್ಟಿ","ಬೆಳೆಯಲಿ ಪುಟಾಣಿಗಳ ಶುಚಿ ಮತಿ","ಮಿಂಚಲಿ ಜಗದಗಲ ಸಸ್ಯೋದ್ಯಾನ"]],"filename":"poems__53__1594968720133.json"}