{"id":75,"title":"೭೪. ಚಿಂತೆ","createdTime":"2020-07-20T13:51:03.572Z","updatedTime":"2020-07-20T13:51:03.572Z","paragraphs":[["೧.ಹಸಿದರೆ ಚಿಂತೆ ಹೊಟ್ಟೆ ತುಂಬಿದರೆ ಚಿಂತೆ","ದುಡಿದು ಗಳಿಸಿದರೆ ಚಿಂತೆ ದುಡಿಯದಿರೆ ಚಿಂತೆ","ಪದವಿ ಗಳಿಸದರೆ ಚಿಂತೆ ಗಳಿಸಿದರೂ ಚಿಂತೆ","ಸಿಕ್ಕಿದರೆ ಉದ್ಯೊಗ ಹಣಗಳಿಸುವ ಚಿಂತೆ"],["೨.ಗಳಿಸಿದ ಹಣಕೆ ಮನೆ ಹುಡುಕುವ ಚಿಂತೆ","ಸಿಕ್ಕಿದರೆ ಮನೆ ಇನ್ನೊಂದು ಬೇಕೆಂಬ ಚಿಂತೆ","ಎಲ್ಲ ಸರಿ ಇದೆ ಎಂದರೆ ಏನೋ ಇಲ್ಲದ ಚಿಂತೆ","ಸುಮ್ಮನೆ ಕೂತರೆ ಕಾಲು ಬಾಲ ಇಲ್ಲದ ಚಿಂತೆ"],["೩.ಚಿಂತೆಯ ಲೋಕದಲಿ ಇರಬಾರದು ಒಬ್ಬನೆ","ಆಕ್ರಮಣ ಮಾಡುವವು ಸಾವಿರ ಚಿಂತೆಗಳು","ಓಡಿಸಬೇಕು ಅದನು ಬೇರೆಯದನು ಮಾಡಿ","ಹರಿದರೆ ಬೇರೆಡೆ ಗಮನ ಚಿಂತೆ ಎಲ್ಲ ಮಾಯೆ"],["೪.ಉದಯಿಸಲು ಚಿಂತೆ, ಬೇರೆ ವಿಷಯ ಬೇಡ","ಸುಮ್ಮನೆ ಕುಳಿತರೆ ಸಾಕು ಬರುವುದು ಹಿಂದೆ","ತಲೆಯಲಿ ಸುಳಿದು ಅಲ್ಲೋಲ ಕಲ್ಲೋಲ ಮಾಡಿ","ಇಲ್ಲದನು ಸೃಷ್ಟಿಸಿ ನಡುಗಿಸುವುದು ಮೆದುಳ"],["೫.ಮನೆಯಲ್ಲಿ ಕೂತರು ಹೊರಗಿನದೇ ಚಿಂತೆ","ಎಲ್ಲವೂ ಇದ್ದರೂ ಏನೋ ಕಳಕೊಂಡ ಚಿಂತೆ","ಚಿಂತೆಗಳೆಲ್ಲ ಸೇರಿ ಮಾನವನ ಕಟ್ಟಿ ಹಾಕಿವೆ","ಕೊನೆಗೆ ಇವೆಲ್ಲ ಯಾಕೆ ಬೇಕು ಎಂಬ ಚಿಂತೆ"],["೬.ನನಗಿಂತ ಅವನೇ ಬಲಾಢ್ಯನೆಂಬ ಚಿಂತೆ","ಏನನ್ನು ತಿಂದರೂ ಬಲವಂತನಾಗದ ಚಿಂತೆ","ಸಾಧಿಸಲು ಕೂತರೂ ಸಾಧಿಸಲಾಗದ ಚಿಂತೆ","ನಿಜವಾಯಿತು ಚಿಂತೆ, ನನಗಿಂತ ಬಲು ಗಟ್ಟಿ"],["೭.ಮಾಡಿದರೆ ತಪ್ಪು ಹೊರ ಹೋಗುವ ಚಿಂತೆ","ಕರಾಳ ರಾತ್ರಿಯ ಕಳೆಯುವ ಬಗೆಯ ಚಿಂತೆ","ಶಿಶುಗಳಿಗೆ ಹೊಟ್ಟೆ ಹಸಿವಿನ ಬಲು ಚಿಂತೆ","ಮಕ್ಕಳಿಗೆ ಸ್ಕೂಲಿಗೆ ಹೋಗಬೇಕಲ್ಲ ಚಿಂತೆ"],["೮.ಯುವಕರಿಗೆ ಏನೂ ಮಾಡಲಾಗದ ಚಿಂತೆ","ಆದರೂ ಏನೋ ಸಾಧನೆಯ ಛಲದ ಚಿಂತೆ","ಮುದುಕರಿಗೆ ಕೈ ಕಾಲು ಮೈ ನೋವಿನ ಚಿಂತೆ","ಅಜ್ಜಿಗೆ ಮಕ್ಕಳ ಗದರಿ ಆಟ ಆಡಿಸುವ ಚಿಂತೆ"],["೯.ಮನೆ ಹಳೆತಾದರೆ ಬಣ್ಣ ಹೊಡಿಸುವ ಚಿಂತೆ","ಅವರಿವರ ಉಡುಪು ನೋಡಿ ತನಗಿಲ್ಲದ ಚಿಂತೆ","ಹೇಳಲಾಗದ ಒಳಗೆ ಹೊರಗೆ ಕೀಳರಿಮೆ ಚಿಂತೆ","ಹಳತನು ಹೊಸತು ಮಾಡಿ, ಮಿಂಚುವ ಚಿಂತೆ"],["೧೦.ಮನವು ಬಲಿತಾಗ  ನುಸುಳದು ಚಿಂತೆ","ಮಾಡಿದರೆ ಶಿವಾರ್ಪಣೆ ಬರಲಾರದು ಚಿಂತೆ","ಎಲ್ಲವು ನೀನೆಂದರೆ ಪಕ್ಕಕೆ ಸರಿವುದು ಚಿಂತೆ","ಕಳೆವುದು ಚಿಂತೆ ದೊರೆವುದು ದಿವ್ಯ ಮುಕುತಿ"]],"filename":"poems__75__1595253063572.json"}