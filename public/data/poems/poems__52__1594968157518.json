{"id":52,"title":"೫೧.ಒಡಲ ಉರಿ","createdTime":"2020-07-17T06:42:37.518Z","updatedTime":"2020-07-17T06:42:37.518Z","paragraphs":[["೧. ಅಂದಿತ್ತು ಅತ್ಯಧಿಕ ಸಿರಿತನ","ದಿವ್ಯ ಭವ್ಯ ಸುಂದರ ಭವನ","ಇದ್ದರೆಲ್ಲ ಒಲವು ನಲಿವಿನಲಿ","ಹೇಳತೀರದು ಒಡಲಾಳದ ಉರಿಯ"],["೨. ಸಿರಿ ಹಿರಿಯ ಒಟ್ಟು ಕುಟುಂಬ","ಪ್ರತಿದಿನ ದಾಯಾದಿ ಕಲಹ","ಮರ್ಯಾದೆ ಕಾಲ ಕಸವಾಯ್ತು","ಹೇಳತೀರದು ಒಡಲಾಳದ ಉರಿಯ"],["೩. ಹಳೆಯ ಮರದಂಕಣದ ಮನೆ","ಕೆತ್ತನೆಯ ಕಂಬಗಳ ಸೊಗಸು","ಬಿಳಿ ಕಲ್ಲಿನ ನೆಲದಲ್ಲಿಯ ಹಾಸು","ಹೇಳತೀರದು ಒಡಲಾಳದ ಉರಿಯ"],["೪.ಮಕ್ಕಳು ಮೊಮ್ಮ- ಮರಿ-ಮಕ್ಕಳೆಲ್ಲ","ಆಡಿ ಕುಪ್ಪಳಿಸಿದ ಮೆರೆದ ಸದನವು","ಹಬ್ಬದಿ ಸದಾ ತುಂಬಿ ತುಳುಕುವ","ಹೇಳ ತೀರದು ಒಡಲಾಳದ ಉರಿಯ"],["೫. ತುಂಬಿದ ಮನೆಯು ಜಗಳದಿ","ಒಡೆದು ಹೋಳಾಗಿ ಆದವು ನಾಲ್ಕು","ಒಂದುಗೂಡಲಿಲ್ಲ ಅವು ಮತ್ತೆಂದಿಗು","ಹೇಳತೀರದು ಒಡಲಾಳದ ಉರಿಯ"],["೬. ಅಪ್ಪ ದೊಡ್ಡಪ್ಪ ಚಿಕ್ಕಪ್ಪಂದಿರ ಪ್ರೇಮದ","ವಾತ್ಸಲ್ಯದ ಕಂದಮ್ಮಗಳು  ನಾವೆಲ್ಲ","ಕಳಚಿತಂದು ನಮ್ಮ ಬಂಧು ಬಾಂಧವ್ಯ","ಹೇಳಲಾರದು ಒಡಲಾಳದ ಉರಿಯ"],["೭. ಮನೆ ಧನಕನಕ ವಸ್ತು ವಾಹನ,","ಬಂದವು ಅಷ್ಟು-ಇಷ್ಟು ಕೊಟ್ಟಷ್ಟು","ತುಂಬಿದ್ದು ಬರಿದಾಗಿ ಕಿರಿದಾಯ್ತು","ಹೇಳತೀರದು ಒಡಲಾಳದ ಉರಿಯ"],["೮. ಗದ್ದೆ ತೋಟ ಭಾಗವಾಯ್ತು ಅಂದು","ಆಟವಾಡಲಿಲ್ಲ ನಾವು ಚಿಕ್ಕವರು ಅಲ್ಲಿ","ಎಳೆದೊಯ್ದರು ನಮ್ಮ ಬೇರೆ ಮಾಡಿ","ಹೇಳತೀರದು ಒಡಲಾಳದ ಉರಿಯ"],["೯. ಊಟವಿಲ್ಲ,ನೀರು ಸ್ನಾನ ನಮಗಿಲ್ಲ","ಕುಳಿತೆವು ಮನೆಯ ಮೂಲೆಯಲ್ಲಿ ಅಳುತ್ತ","ಅವರವರ ಪಾಡು ಅವರವರಿಗೆ ಚೆಂದ","ಹೇಳತೀರದು ಒಡಲಾಳದ ಉರಿಯ"],["೧೦. ನಮ್ಮ ಪಾಡೇನೆಂದು ಅರ್ಥವಾಗಲಿಲ್ಲ","ಕೂಸು ಬಡವಾಯಿತು ಅವರ ಜಗಳದಲಿ","ಆಸ್ತಿ-ಪಾಸ್ತಿ ಮಧ್ಯೆ ನೆನಪಿಲ್ಲದವರು ನಾವು","ಹೇಳತೀರದು ಒಡಲಾಳದ ಉರಿಯ"],["೧೧. ಅನಿಸಿತೆನಗೆ ಮಾನವ ಜೀವನವು","ಎಂಥ ಹೊಲಸು, ಬೇಡ ಅಪ್ಪ-ಅಮ್ಮ-ಅಣ್ಣ","ಬಂಧುಗಳೊ ಥೂ ! ಹೊಟ್ಟೆ ಕಿಚ್ಚಿನವರು","ಎಂದು ಬಂದೀತೊ ಮಾನವನಿಗೆ ಬುದ್ಧಿ"]],"filename":"poems__52__1594968157518.json"}