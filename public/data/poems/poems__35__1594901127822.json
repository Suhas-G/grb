{"id":35,"title":"೩೪.ನನ್ನವಳು\t","createdTime":"2020-07-16T12:05:27.822Z","updatedTime":"2020-07-16T12:05:27.822Z","paragraphs":[["೧. ಅಂದು ಕರೆದಾಗ ಕೆಂಪಾಯಿತಲ್ಲ ನಿನ್ನ ಕೆನ್ನೆ","ನಸು ನಾಚಿಕೊಂಡೆ ನೀನು ನನ್ನೋಟವನು ಕಂಡು","ನಾನೋಡಿದಾಗ ನೀನು ನಿನ್ನ ಮರೆಮಾಚಿಕೊಂಡೆ","ನಿನ್ನೊಲುಮೆ ನಾ ಮಯ್ಯ-ಮಯ್ಯಲಿ ತುಂಬಿಕೊಂಡೆ"],["೨. ಆ ನಿನ್ನ ದಂತದಂತ ಬಿಳಿಯ ಮಯ್ಯ ಬಣ್ಣ","ನನ್ನ ನಯನದಂಚಲಿ ಮಿಂಚಿ ಮಿಂಚಿ ನಿಂತಾಗ","ಮೈಮನ ಸೆಳೆದು-ಸೆಳೆದು ನಿಂತೆಯಲ್ಲ ಕಾಂತೆ","ನಿನ್ನೊಲುಮೆ ನಾ ಮಯ್ಯ-ಮಯ್ಯಲಿ ತುಂಬಿಕೊಂಡೆ"],["೩.ದೂರದಲಿ ನೀನು ನಿಂತು ನಸು ನಗೆ ನಕ್ಕಾಗ","ಎಲ್ಲವನು ನಾ ಮರೆತು ನಿನ್ನ ನನ್ನಲಿ ಸೆಳೆದುಕೊಂಡೆ","ನನ್ನ ನಾನು ಮರೆತು ನೀನಾದೆ ನಾನು ಆ ದಿನ","ನಿನ್ನೊಲುಮೆ ನಾ ಮಯ್ಯ-ಮಯ್ಯಲಿ ತುಂಬಿಕೊಂಡೆ"],["೪. ನೆನಪಿನ ಸುಳಿಯಲಿ ಮಿಂದೆದ್ದು ನಾನು ನಿನ್ನ","ನೆನೆ-ನೆನೆದು ಬಳಲಿ ಬಳಲಿ ಮನದ ಮೋಹದಲಿ","ನಿನ್ನಲಿ ಹೇಳುವ ಮಾತು ನನ್ನಿಂದ ಬರಲಿಲ್ಲ ಹೊರಗೆ","ನಿನ್ನೊಲುಮೆ ನಾ ಮಯ್ಯ-ಮಯ್ಯಲಿ ತುಂಬಿಕೊಂಡೆ"],["೫. ನಿನ್ನ ಮುನಿಸು ನನಗೆ ಕನಸಿನಲ್ಲು ಬಲು ಇಷ್ಟ","ಒಂದೊಂದು ಸಲ ನೀನು ಏನು ಎಂಬುದೆ ತಿಳಿಯದು","ಆದರೂ ತಿಳಿಯದು ನನಗೆ, ನಿನ್ನ ಮಾತ್ರ ಬಿಟ್ಟಿರಲಾರೆ","ನಿನ್ನೊಲುಮೆ ನಾ ಮಯ್ಯ-ಮಯ್ಯಲಿ ತುಂಬಿಕೊಂಡೆ"]],"filename":"poems__35__1594901127822.json"}