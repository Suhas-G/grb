{"id":82,"title":"೮೧.ನಮ್ಮ ನಾಯಕರು","createdTime":"2020-07-22T12:50:35.133Z","updatedTime":"2020-07-22T12:50:35.133Z","paragraphs":[["೧.ಅವರು ನೀರು ಕೊಡಲಿಲ್ಲ ಕರವನು ಬಿಡಲಿಲ್ಲ","ಅವರು ವಿದ್ಯುತ್ತನ್ನು ಕೊಟ್ಟರು ಬೆಳಕು ಇರಲಿಲ್ಲ","ಅವರು ಮನೆಯನ್ನು ಕೊಟ್ಟರು ಬಾಳಿಕೆ ಬರಲಿಲ್ಲ","ಅವರು ಓಟು ಕೇಳಿದರು ನಾವು ತಡಮಾಡಲಿಲ್ಲ"],["೨.ನಾವು ಸಲ್ಲಿಸಿದೆವು ಸರಕಾರಕ್ಕೆ ಒಂದು ಅರ್ಜಿ","ಸೂರಿಲ್ಲ ನಮಗೆ ನಾವು ಬಹಳ ಬಡವರು ಎಂದು","ಅಲ್ಲಿ ಇಲ್ಲಿ ಎಂದು ಕಟ್ಟಿಸಿ ಕೊಂಡರು ಹಣವನ್ನು","ಸಿಕ್ಕಿತು ನಮಗೆ ಪಾಂಡವರ ಅರಗಿನ ಅರಮನೆ"],["೩.ನಮ್ಮ ನಾಯಕರು ಬಹಳ ಧೀರರು ಶೂರರು","ಕ್ಷೇತ್ರಕ್ಕೆ ಬಿಡುಗಡೆ ಮಾಡುವರು ಅಧಿಕ ಹಣವ","ಸ್ವಲ್ಪ ಕೆಲಸ ಮಾಡಿಸಿ ನಂಬಿಸುವರು ಜನರನು","ಎಲ್ಲವನು ಮಾಡಿದರೆ ಮುಂದೆ ಸಿಗದು ಹಣಕಾಸು"],["೪.ಭಾಷಣ ಮಾಡಲು ನಿಂತರೆ ನಮ್ಮ ನಾಯಕರು","ವಿಪಕ್ಷಿಗಳನು ಅಲ್ಲೋಲ ಕಲ್ಲೋಲ ಮಾಡುವರು","ಮಾತಿಗೆ ತಲೆದೂಗಿ ತಟ್ಟುವರು ಗಟ್ಟಿ ಚಪ್ಪಾಳೆ","ಬೀಸುವರು ಚಾಮರ ತಮ್ಮ ನಾಯಕನ ಪರ"],["೫.ನಾಯಕರು ತೆರೆದರು ತಮ್ಮೂರಲಿ ಕಛೇರಿ","ಕಾಣಲು ಹೋದರೆ ಜನರು, ಇರುವುದಿಲ್ಲ ಅವರು","ಕಾವಲುಗಾರ ಹೇಳುವನು, ನಾಳೆ ಬನ್ನಿರಿ ಎಂದು","ನಾಳೆ ಇರಬೇಕಲ್ಲ ನಾಯಕರಿಗೆ ಕಾಣಲು ಸಮಯ"],["೬.ಪ್ರಜೆಗಳಿಗೆ ಇರುವುದು ಸಹಜ ಕುಂದು ಕೊರತೆ","ನಾಯಕರಿಗೆ ಏಕೆ ಬೇಕು ? ಪ್ರಜೆಗಳ ನೋವು ಸಂಕಟ","ಸರಿ ಸಮಯಕ್ಕೆ ಬೇಕು ಪ್ರಜೆಗೆ ಮಳೆ ಛಳಿ ಬಿಸಿಲು","ರೈತನ ಕೇಳಿ  ಬರದು ಬೇಡದ ಪ್ರಕೃತಿ ವಿಕೋಪ"],["೭.ರೈತನು ಸಾಕುವನು ನಮ್ಮ ನಿಮ್ಮೆಲ್ಲರನು","ನಂಬಿಹವು ಪಶು ಪಕ್ಷಿ ಕೀಟಗಳು ಕೃಷಿಕನನು","ಅವು ಕೂಡ ತಿನ್ನುವವು ರೈತ ಬೆಳೆದ ಬೆಳೆಯ","ಇರಲಿ ಕಾಳಜಿ ನೇಗಿಲ ಯೋಗಿಗಳ ಬಗೆಗೆ"],["೮.ಇವರು ಅನ್ಯರ ಹಣವ ತಿಂದು ತೇಗುವರಲ್ಲ","ಸಮಾಜ ಸೇವಕರೆಂದು ಸುಮ್ಮನೆ ಕರೆವರಲ್ಲ","ಬೇಕಿತ್ತು ಸ್ವಲ್ಪ ನಾಚಿಕೆ ಮಾನ ಮರ್ಯಾದೆ","ಕೊಂಚವು ಇಲ್ಲವಲ್ಲ ಇವರಿಗೆ ಭಯ ಅಳುಕು"],["೯.ತೋರುವರು ಇವರು ಆಕಾಶದೆತ್ತರದ ಆಸೆ","ಮರೆಯುವರು ಮತ ಹಾಕಿದ ಮರುದಿನವೆ","ಮಾಡುವರು ಇವರು ಲೆಕ್ಕವಿಲ್ಲದ ಆಸ್ತಿ ಪಾಸ್ತಿ","ಯಾರು ಹಾಳಾದರು ಹಾಳಾಗುವುದಿಲ್ಲ ಇವರು"],["೧೦.ಹಿಂದೆ ಬಿದ್ದರು ಮುಂದುವರಿಯುತ್ತಿರುವ ದೇಶ","ಕಾಗದದಲಿ ಸದಾ ಹುಲಿಗಳು, ಚಿರತೆಗಳು ನಾವು","ನಮ್ಮ ತಲೆ ಸುಡದಿರಲೆಂದು ಹಾಕುವರು ಟೋಪಿ","ಅದೇ ಹಿತವೆಂದು ನಂಬಿ ಬಗ್ಗಿ ಕುಳಿತವರು ನಾವು"]],"filename":"poems__82__1595422235133.json"}