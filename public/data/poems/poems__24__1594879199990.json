{"id":24,"title":"೨೩.ಬೆಳೆಯ ಸಿರಿ ","createdTime":"2020-07-16T05:59:59.990Z","updatedTime":"2020-07-16T05:59:59.990Z","paragraphs":[["೧.ಸತತಾಧ್ಯಯನ ಶೀಲನಾಗು","ಶ್ರವಣ ಮನನ ಮಾಡು","ಏಕಚಿತ್ತದಿ ಅದನೆ ಭಜಿಸು","ಆಗುವಿ ನೀ ಏಕಲವ್ಯ."],["೨.ದೇಶ ಸುತ್ತು ಕೋಶ ಓದು","ಭಾಷೆ, ಮತ, ಪಂಥಗಳ ಅರಿ","ಸಂಪಾದಿಸು ಜ್ಞಾನ, ಮಾನ","ಬೋಧಿಸಿ ಸಾಧಿಸು ದಿವ್ಯ ಪಥವ"],["೩. ಬಿಡದಿರು ಗುರಿ ಮುಟ್ಟುವ ತನಕ","ಇಡದಿರು ಒಂದಡಿ ಹಿಂದೆ ನೀನು","ಅಂಜದೆ, ಬತ್ತದೆ ಕುಗ್ಗದೆ ನಡೆ","ಛಲ ಒಂದಿದ್ದರೆ ಸಾಕು ನಿನಗೆ"],["೪. ಬದುಕಬೇಕು ಸಾರ್ಥಕ ಬದುಕ","ಉಳಿಸಬೇಕು ನಮ್ಮಯ ಘನತೆಯ","ಹರಡಬೇಕು ದೇಶದ ಧವಳ ಕೀರುತಿ","ಅಂದೇ ನಮ್ಮೆಲ್ಲರ ಕನಸು ನನಸು"],["೫. ಭಾರತೀಯರು ದೇಶ-ವಿದೇಶದಲ್ಲಿಹರು","ಅನ್ಯರೂ ಮೆಚ್ಚುವರು ನಮ್ಮ ನಡತೆಯ","ಕಲಿವರು ನಮ್ಮಿಂದ ಅವರು ಎಲ್ಲವನು","ಇರಲಿ ನಮ್ಮವರ ಮೇಧೆಗೆ ನಮನ"],["೬. ನಾವಿಲ್ಲದೆ ಸಾಗದು ಅವರ ಕೆಲಸ","ಅವರ ಧನವಿಲ್ಲದೆ ಸಾಗದು ನಮ್ಮ ಕೆಲಸ","ನಾವು ಬೇಕು ಅವರಿಗೆ ಸದಾ ಸರ್ವದಾ","ಅದೇ ಚೆಂದ ಅಂದ ಸಹಕಾರ ಉಪಕಾರ"],["೭. ಗಿಡ ನೆಡುವ ಕಾಯಕದವಗೆ ಅದು,","ಬೆಳೆದು ಸುಫಲವ ಕೊಡಲಿ ಎಂದಿರದೆ ?","ಹಾಗೆ ಇರಲೇಬೇಕು ತಂದೆಗೆ ಮಗನಲಿ.","ದುಡಿಯಲಿ ಶಕ್ತಿ ಇರುವಾಗ ಮೈಯಲಿ"],["೮. ಕಸಿಯದಿರಿ ಅನ್ಯರ ಮನ- ಬಯಕೆಯ","ಸಸಿ ನೆಡುವುದು ನಮ್ಮ ಕರ್ತವ್ಯ ಸರಿ","ಅದರ ಫಲವೆಲ್ಲ ನಮ್ಮದೆ ಆಗಲಿಕ್ಕಿಲ್ಲ.","ರೆಕ್ಕೆ ಬಂದ ಹಕ್ಕಿಗೆ ಹಾರಲು ಬಿಡಿ"],["೯. ನಮ್ಮ ಮಗು ಎಲ್ಲಿದ್ದರೂ ಅದು ನಮ್ಮದೆ","ಮಗುವಿಗೆ ನಾವು ಇಲ್ಲಿದ್ದರು ಅಲ್ಲಿದ್ದಂತೆ","ಹಾಗೆ ಗಟ್ಟಿ ಮಾಡಬೇಕು ಸಂಬಂಧವನು","ಪ್ರೀತಿ,ಸ್ನೇಹಕ್ಕೆ ಸೋಲದವರು ಯಾರಿಲ್ಲ."],["೧೦. ಅರಿಯಬೇಕು ಹಿರಿಯರ ಕಷ್ಟಗಳನು","ಸಾರ್ಥಕವಾಗಬೇಕು, ಬೆಳೆಯಸಿರಿ ಇಂದು","ಆಗ ಬಾರದು ಸಾಕ್ಷರತೆ ಒಂದು ಶಾಪ.","ಅರಿವೇ ಹಸನು, ಜೀವನದ ಹೊಂಗಿರಣ"]],"filename":"poems__24__1594879199990.json"}