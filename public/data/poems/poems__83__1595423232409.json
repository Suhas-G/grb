{"id":83,"title":"೮೨.ಭಾರತ","createdTime":"2020-07-22T13:07:12.409Z","updatedTime":"2020-07-22T13:07:12.409Z","paragraphs":[["೧.ಭರಿಸಿದನು ಮನುವು ಪ್ರಜೆಗಳ ಉದರ","ಪಡೆದನು ಭರತರ್ಷಭ ಎಂಬ ಕೀರುತಿಯ","ಅವನ ನೆನಪಿನಲಿ ಸಾಗುತಿಹುದು ಈ ದೇಶ","ವಿವಿಧ ದೇಶಗಳ ನಡುವೆ ರಾಜಿಪ ಈ ಭೂಮಿ"],["೨.ಜಗದಲಿವೆ ಹಲವಾರು ಚಿಕ್ಕ ದೊಡ್ಡ ದೇಶ","ಅಲ್ಲಿಲ್ಲ ಈ ಪುಣ್ಯ ಭೂಮಿಯ ಲವಲೇಶಗಳು","ಭಾರತ ಸಂಸ್ಕೃತಿ, ಸಂಸ್ಕಾರಗಳ ದೇಗುಲ","ಇದು ಧರ್ಮ-ಕರ್ಮಗಳ ಪುಣ್ಯ ಪಿಯೂಷ"],["೩.ಭಾರತವನು ಸುತ್ತುವರೆದಿದೆ ದ್ವೀಪಗಳು","ಹೊಗಳಿದೆ ಪುರಾಣ ಇದನು ಜಂಬುದ್ವೀಪ","ಮೂರುಕಡೆಯಲಿ ಆವರಿಸಿದೆ ಮಹಾಸಾಗರ","ಗಂಗೆಯು ಹರಿದ ಪರಮ ಪಾವನ ನಾಡು"],["೪.ಭಾರತ ಪುಣ್ಯನದಿ ತೀರ್ಥಗಳ ಆಗರ","ಮಹೇಂದ್ರ ಮಲಯ ಪರ್ವತಗಳ ಮಾತೆ","ವಾಲ್ಮೀಕಿ,ವ್ಯಾಸ ಪುರಾಣಪುರುಷರ ಮಾತೆ","ಭೇದ-ಭಾವ ತೋರದೆ ನಮ್ಮನು ಹಡದಾತೆ"],["೫.ಪೂಜಿಸಿ ದೇವರನು ಪಡೆದು ಶಕ್ತಿಯನು","ನಂಬಿ ಮಾಡುವರು ಧರ್ಮ ಕರ್ಮಗಳನು","ಶುಚಿಗೊಳಿಸಿ ದೇಹವನು ಯೋಗ ಭೋಗದಿ","ಸಾರಿದರು ಭಾರತದ ಮಹಿಮೆಯ ಜಗದಲಿ"],["೬.ಭಾರತವು ವೇದ- ವೇದಾಂತಗಳ ಸಾರ","ಇಲ್ಲಿದೆ ಆಚಾರ-ವಿಚಾರಗಳ ಗ್ರಂಥ ಮಾಲೆ","ಇಲ್ಲಿದೆ ಜಗವರಿಯದ ಶಾಸ್ತ್ರಗಳ  ಓಲೆಗರಿ","ಈ ಸಾಹಿತ್ಯದಲಿ ಇಳಿದರೆ ಮರೆಯುವ ತನ್ನ"],["೭.ಹೊಕ್ಕರೆ ಹೊತ್ತಿಗೆಯಲಿ ಕಳೆವುದು ಕಾಲ","ಮೌನದಲಿ ಸಾಗುವುದು ವಿಚಾರ ಸರಣಿ","ಉಪಚರಿಸುವವು ಗ್ರಂಥಗಳು ಪ್ರೀತಿಯಲಿ","ಸಾಲದು ಅರಿಯಲು ಒಂದೆರಡು ಜನುಮ"],["೮.ಅಮ್ಮನ ಒಡಲು ಬರಿದಾಗದ ಒಡಲು","ತುಂಬಿಹುದು ಬೆಳ್ಳಿ ಬಂಗಾರ ವಜ್ರಗಳು","ಪರದೇಶಿಗಳು ತಿಂದುಂಡು ದೋಚಿದರು,","ನನ್ನಮ್ಮನ ಒಡಲು ಬರಿದಾಗದ ಒಡಲು"],["೯.ಭಾರತದ ಮಣ್ಣಿನಲಿ ಅಡಗಿದೆ ಮಹಾಮಂತ್ರ","ಮುತ್ತಿಟ್ಟು ಸಲಹುವಳು ಮಮತೆ ಮಡಿಲಲಿ","ಅಡಗಿದೆ ಅವ್ಯಕ್ತ ಭಯಂಕರ ಮಹಾಶಕ್ತಿ","ಎಲ್ಲವನು ಎದುರಿಸಿ ಪುಟಿದೇಳುವ ಮೋಡಿ"],["೧೦.ಬಯಸುವರು ದೇವತೆಗಳು ಭಾರತದಲಿ ಜನ್ಮ","ರಾಮ- ಕೃಷ್ಣರು ಜನಿಸಿದ ಪಾವನ ಭುವನ","ಹೊತ್ತು ನಮ್ಮನು ದಣಿವಾದರೆ ಹೇಳು ತಾಯೆ","ಮಾಡುವೆ ಸೇವೆ ಹಗಲಿರುಳು ಚಾಮರ ಬೀಸಿ"]],"filename":"poems__83__1595423232409.json"}