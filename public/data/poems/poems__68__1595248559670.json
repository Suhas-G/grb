{"id":68,"title":"೬೭. ವಾಗ್ದೇವತೆ","createdTime":"2020-07-20T12:35:59.670Z","updatedTime":"2020-07-20T12:35:59.670Z","paragraphs":[["೧. ಅರಳಿರುವ ಹೂವಿನಲಿ ನನ್ನ ನಾ ಕಂಡೆ","ಸರೋವರದ ಕಮಲದಲಿ ನಿನ್ನ ನಾ ಕಂಡೆ","ಕೋಗಿಲೆಯ ಹಾಡಿನಲಿ ನಿನ್ನ ದನಿಯ ಕಂಡೆ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೨.ವಸಂತ ಮಾಸದ ಹಸಿರಿನಲಿ ನೀನಿರುವೆ","ಧಾನ್ಯದ ಮೊಳಕೆಯಲಿ ನಿನ್ನುಸಿರನು ಕಂಡೆ","ಕರುವಿನ ಮುಖದಲಿ ನಿನ್ನ ಚೆಲುವನು ಕಂಡೆ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೩.ಚೆಲುವೆಯರ ಮುಖದಲಿ ಕಾಂತಿಯು ನೀನು","ನಗು ಮುಖದ ಅರಸರ ಸಿರಿಕಾಂತಿಯು ನೀನು","ನರ್ತಕಿಯರ ಹೆಜ್ಜೆಯ ಗೆಜ್ಜೆಯ ನಾದವು ನೀನು","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೪.ಚಂದ್ರಮನಲಿರುವ ತಂಪು ಬೆಳಕು ನೀನು","ಇಂದ್ರನ ವಜ್ರಾಯುಧಲಿಹ  ಹೊಳಪು ನೀನು","ನನ್ನ ಮನೆಯನು ಬೆಳಗುವ ದೀಪವು ನೀನು","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ."],["೫.ಸಕ್ಕರೆಯಲಿ ಸಿಹಿಯಾಗಿ ಮನವನು ತುಂಬಿ","ಮಧುವಿನಲಿ ಮಾಧುರ್ಯವನು ತುಂಬುವಳೆ","ದುಂಬಿಯ ಝೇಂಕಾರ ನಾದದಿ ಕರೆದವಳೆ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೬.ಫಲಗಳಲಿ ಅಮೃತರಸವನು ತುಂಬುವಳೆ","ಅದರ ಸವಿಯನು ಜಗಕೆ ಉಣ ಬಡಿಸುತಲಿ","ನಿನ್ನ ಮೋಹದ ರಾಗಕೆ ತಲೆದೂಗಿ ಒಪ್ಪುತಲಿ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೭.ಮಾತಿನ ಸರಣಿಯಲಿ ಗೆದ್ದು ಬೀಗುವವಳೆ","ಲಲಿತತೆಯಲಿ ವಿನಮ್ರತೆಯನು ಕಲಿಸುವಳೆ","ಮಲ್ಲಿಗೆಯ ಪರಿಮಳದಿ ಮೋಹನ ಗೊಳಿಸುವ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೮.ಇಳೆಯ ಕಳೆಯನು ಬದಿಯಲಿ ಇರಿಸುತಲಿ","ಕನಕಮಯ ತನು ವರ್ಣದಲಿ ಜಗಮಗಿಸುವ","ಹರಿಸುತ ನೋಟವ ಪರಿಸರದ ಪರಿಧಿಯಲಿ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೯.ಉಪಕಾರವಾಯಿತು ತಾಯೆ ಶಾರದೆಯೆ","ನಿನ್ನನರಿಯಲು ಸುತ್ತಿದೆ ಹಲವು ಗಾವುದವ","ಒಲಿದೆ ನೀನು ಕಷ್ಟದಿ ಒಯ್ಯಾರದಿ ಮಂದದಿ","ಮನಸೆಳೆವ ನಿನ್ನನು ಅರಸುತಲಿ ನಾ ಬಂದೆ"],["೧೦.ಸುರಸರಸ್ವತಿಯೆ ನನ್ನಲಿ ನೆಲೆಯಾಗಿ","ಹರಸುತ ಕೀರ್ತಿಸುತ ಸದಾ ಬೆಳಗುತಲಿ","ನನ್ನಲೆ ನೆಲೆಸು ನೀನು ನಾನಿರುವ ತನಕ","ಅರಸಿ ಬಂದೆನಲ್ಲ ನಿನ್ನನು ಅಂದೆ ನಾನು"]],"filename":"poems__68__1595248559670.json"}