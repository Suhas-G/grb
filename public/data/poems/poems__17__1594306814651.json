{"id":17,"title":"೧೬.ಅಮ್ಮ","createdTime":"2020-07-09T15:00:14.651Z","updatedTime":"2020-07-09T15:00:14.651Z","paragraphs":[["೧.ಅಮ್ಮ, ನಿನ್ನ ಮುದ್ದಿನ ಕಂದ ನಾನು","ದುಡಿದು ದಣಿದರೂ ನನ್ನ ಕಂಡೊಡೆ,","ಹಿಗ್ಗಿ ಬರಸೆಳೆದು ಮುದ್ದಿಸುವೆಯಲ್ಲ","ಅಮ್ಮ ! ನೀನೆಷ್ಟು ಒಳ್ಳೆಯವಳು"],["೨. ನವಮಾಸ ಹೊತ್ತು ಬೆಳೆಸಿದವಳು","ನವೀನತೆಯ ನನ್ನಲಿ ಕಂಡವಳು","ನನ್ನ ನಂಬಿ ಹೊಂಗನಸ ಹೊತ್ತವಳು","ಅಮ್ಮ ! ನೀನೆಷ್ಟು ಒಳ್ಳೆಯವಳು"],["೩. ಅತ್ತಾಗ ಕರೆದಾಗ ಓಡೋಡಿ ಬರುವ","ಆಯ ತಪ್ಪಿದಾಗ ಹಿಡಿದೆತ್ತಿ ತಬ್ಬುವ,","ನನ್ನ ನೋವು ನಲಿವು ತನ್ನದೇ ಅನ್ನುವ","ಅಮ್ಮ ! ನೀನೆಷ್ಟು ಒಳ್ಳೆಯವಳು"],["೪.ನನ್ನ ಹಸಿವು ದಣಿವು ಕಂಬನಿಯನು","ನಿನ್ನ ಮಡಿಲಲಿ ತುಂಬಿ ಮೈಮರೆವ","ನನ್ನ ಭಾಗ್ಯವ ಎನಿತು ಬಣ್ಣಿಸಲಿ","ಅಮ್ಮ ! ನೀನೆಷ್ಟು ಒಳ್ಳೆಯವಳು"],["೫.ಒಮ್ಮೆ ನಾ ಹಟಮಾಡಿದಾಗ ನೀನು","ನಾಲ್ಕು ಬಾರಿಸಿ ತಟ್ಟಿ ಕಳಿಸಿದೆಯಲ್ಲ","ಹೊಡೆತಕ್ಕೆ ಹೆದರಿ ಕಲಿತು ಆದೆ ಜಾಣ","ಅಮ್ಮ !  ನೀನೆಷ್ಟು ಒಳ್ಳೆಯವಳು."],["೬.ಅಜ್ಞಾನ ಮುಸುಕಿದ ನನ್ನ ಕಣ್ಣು ತೆರಸಿ,","ಸುಜ್ಞಾನದ ಬೆಳಕ ಚೆಲ್ಲಿ ನನ್ನಲಿ ಇಂದು","ನೂರು ಪಂಡಿತರಲ್ಲಿ ಒಬ್ಬನ ಮಾಡಿದ,","ಅಮ್ಮ ನೀನು ಎಷ್ಟು ಒಳ್ಳೆಯವಳು."],["೭. ಹಸಿದರೂ ಉಣದೆ ಹಟ ಮಾಡುವ","ನನ್ನ ಮೈದಡವಿ ಪ್ರೀತಿಯ ತುತ್ತ ತಿನಿಸಿ","ನನ್ನ ಕಂದ ಎಂದು ಹೆಮ್ಮೆ ಪಡುವ,","ಅಮ್ಮ ! ನೀನೆಷ್ಟು ಒಳ್ಳೆಯವಳು."],["೮.ಅನ್ಯರು ನಿನ್ನ ಮಗನ ಅಂದು ಕೊಂಡರೆ","ನಿನಗೆ ತಡೆಯಲಾಗದು ಕೋಪ ,ತಾಪ,ದುಃಖ","ಅದೆ ನಿಜವಾದ ಅಂತರಾಳದ ಪ್ರೀತಿಯ ಬುಗ್ಗೆ","ಅಮ್ಮ ! ನೀನೆಷ್ಟು ಒಳ್ಳೆಯವಳು"],["೯. ನನ್ನೊಬ್ಬನ ಅಮ್ಮ ನೀನಲ್ಲ ಅಮ್ಮ","ನಮ್ಮೆಲ್ಲರ ಹೊತ್ತು ಹೆತ್ತಮ್ಮ ನೀನು","ನೆಲ ಜಲ ಚರಾಚರವೆಲ್ಲ ನೀನಮ್ಮ","ಅಮ್ಮ ನೀನೆಷ್ಟು ಒಳ್ಳೆಯವಳು."],["೧೦. ಅಮ್ಮನೆಂದರೆ ಕ್ಷಮಯಾ ಧರಿತ್ರಿ","ಸಲಹುವಳು ಎಲ್ಲರನು ಅಂದ ಚೆಂದದಿ","ಪೀಠದಲ್ಲಿಟ್ಟು ಪೂಜೆ ಸೇವೆಯನು ಗೈವೆ","ಅಮ್ಮ ! ನೀನೆಷ್ಟು ಒಳ್ಳೆಯವಳು"]],"filename":"poems__17__1594306814651.json"}