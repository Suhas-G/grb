{"id":55,"title":"೫೪.ಸಸ್ಯ ಶ್ಯಾಮಲೆ","createdTime":"2020-07-19T05:16:33.490Z","updatedTime":"2020-07-19T05:16:33.490Z","paragraphs":[["೧.ಹರಿವ ನದಿ ಹೊಳೆಗಳ ನೀರನುಂಡು","ಹಚ್ಚ ಹಸುರಿನ ಮಲೆನಾಡ ಕಾಡು","ಮತ್ತಿ ಬೀಟೆ ಹೊನ್ನೆ ಗಂಧ ಚಂದನ","ಮರ-ಗಿಡಗಳು ಸೂಸುವುದು ಕಂಪನು"],["೨.ಅಲ್ಲಲ್ಲಿ ಹಕ್ಕಿ ಪಕ್ಷಿ ಪ್ರಾಣಿ ಸಂಕುಲಗಳು","ಮೊಲ ಜಿಂಕೆ ಮೃದು ನಾಚಿಕೆಯ ಮೃಗಗಳು","ದಟ್ಟಕಾಡಿನ ನಡುವೆ ಸಿಂಹ ವ್ಯಾಘ್ರಗಳು","ಬೆಳಗು ಸಂಜೆಯಲಿ ಶುಕ ಪಿಕ ನಿನಾದಗಳು"],["೩. ಕಾಡಿನ ಕೆಲವು ಕಡೆಯಲಿ ಕಾಣಸಿಗುವವು","ಹಲಸು ಮಾವು ಕಾಡು ಗೇರು ಹಣ್ಣುಗಳು","ಅಲ್ಲಿಲ್ಲಿ ವಿಧ ವಿಧದ ಕಾಡು ಸುಮಗಳು","ಗೆಡ್ಡೆ ಕಳಲೆ ರುಜಿನ ಕಳೆವ ಬೇರುಗಳು"],["೪. ಅಲ್ಲಲ್ಲಿ ತುಡುವಿ ಮಿಶ್ರಿ ಕೋಲು ಜೇನು","ಹೆಜ್ಜೇನಿನ ಗುಂಯ್ ಎಂಬ ಕಾಡ ಸವಿಗಾನ","ದಟ್ಟ ಕಾಡಲಿ ನುಸುಳಿದ ರವಿ ಕಿರಣಗಳು","ಬಿಡಿಸಿದವು ಚುಕ್ಕೆ ಇಟ್ಟು ಚಿತ್ತಾರವನು"],["೫.ಬೆಟ್ಟ-ಗುಡ್ಡಗಳ ನಡುವೆ ಹರಿಯುವ","ಬೆಳ್ಳಗಿನ ನೀರಿನ ಸೆಲೆಯ ಜರಿಗಳು","ಹಸಿರುಡುಗೆಯಲಿ ಇಳಿದ ಸುರ-ಸುಂದರಿ","ಪಡೆದಿಹುದು ಮಂಗಳ ಮೂರುತಿ ಕಾಂತಿ"],["೬.ಗಿರಿ ಕಂದರಗಳಲಿ ಹರಿದ ಹಸಿರು ಜಲ","ದೂರದಿ ನೋಡಲು ಬಲು ನುಣ್ಣನೆ ತಣ್ಣನೆ","ಮೌನದಿ ತಪಗೈವ ಸುರಮುನಿಪನ ತೆರದಿ","ಸುಮ್ಮನೆ ಮಲಗಿಹುದು ಪಚ್ಚೆ ಹಸಿರು ಕಂದ"],["೭. ಸಸ್ಯ ರಾಶಿಯ ಕಂಡು ಕರಿ ಮೋಡಗಳು","ಹಿಗ್ಗಿನಲಿ ಸುರಿಸುವುದು ಸೋನೆ ಮಳೆಯನು","ಅದನುಂಡು ನಲಿವುದು ಸಿರಿ ಸಂಪದದ ರಾಶಿ","ಬಾನೆತ್ತರ ಏರಿ ಚುಂಬಿಪುದು ತಿಳಿ ಮುಗಿಲ"],["೮. ಮಾತೆ ಸುರವನಿತೆಯರನು ಮಾನಿಸಿ","ಬದುಕಲು ಬಿಡಿ ಮರಗಿಡ ಲತೆಗಳ ಜೊತೆ","ನೆಟ್ಟು ನೀರೆರೆದು ಸಲುಹದವರು ಇಂದು,","ಹಕ್ಕು ಸಾಧಿಸ ಬೇಡಿ ಮರ ಕಡಿಯಲು"],["೯.ಹಸಿರು ಪ್ರೇಮಿ ತಾನೆಂದು ಬೀಗುವ","ಮಾನವನು, ಕಾಡು ನಾಡ ಮಾಡಿದನು","ಕೆರೆ ಹಳ್ಳ ಕೊಳ್ಳದಿ ಮನೆಯಯ ಕಟ್ಟಿ","ತಾನೆ ಇಟ್ಟ ತನ್ನ ಬುಡದಿ ಬೆಂಕಿಯನು"],["೧೦. ವನದೇವತೆ ಮನ್ನಿಸು ನರನ ಕೃತ್ಯ","ಸಕಾಲದಿ ಭರದಿ ಸುರಿಸಲಿ ಮಳೆರಾಯನು","ನಿನ್ನ ಕರೆಗೆ ಕರಗಿ ತಂಪಿಸಲಿ ತರುಲತೆಯ","ಕಳೆಯಲಿ ಮನುಜನ ಕೊಳೆ ನಿನ್ನ ಕರುಣೆಯಲಿ"]],"filename":"poems__55__1595135793490.json"}