{"id":62,"title":"೬೧.ಡಂಬಾಚಾರ","createdTime":"2020-07-19T06:38:07.197Z","updatedTime":"2020-07-19T06:38:07.197Z","paragraphs":[["೧.ಅವನು ಕುಳಿತುಕೊಳ್ಳುವನು","ದೇವರ ಮುಂದೆ ಒಂದು ಗಂಟೆ","ಹೇಳುವನು ಬಾಯಲ್ಲಿ ಮಂತ್ರ","ಮನವು ಯೋಚಿಸುವುದು ತಂತ್ರ"],["೨.ವ್ಯಾಪಾರಿ ಅಂಗಡಿಗೆ ಹೋದರೆ ನಾವು,","ಸೇವಕನಿಗೆ ಹೇಳುವನು ಹಾಕಲು ದೀಪ","ಮಿಂಚುವವು ಬೆಳಕಿಗೆ ಕಂಚು ಹಿತ್ತಾಳೆ","ಕೊಂಡರೆ ಹೋಗುವೆವು ಬಲು ಮೋಸ"],["೩.ಶಾಂತವಾದ ನೀರನ್ನು ನೋಡಿ ಇಳಿದರೆ","ತಿಳಿಯುವೆವು ಅದರ ಆಳ ಗಾತ್ರ ಪಾತ್ರ","ತಿಳಿಯದು ಹೊಳೆ ನದಿ ಕುಂಟೆ ಚರ್ಯೆ","ಬೇಕು ಜಾಗ್ರತೆ ನೀರಿಗಿಳಿವ ಮೊದಲು"],["೪.ಮುಖದಲಿರದು ವಿದ್ಯೆ ಬುದ್ಧಿ ಪಾಂಡಿತ್ಯ","ಮಾತನಾಡಿದರೆ ತಿಳಿಯುವುದು ಮರ್ಮ","ಉತ್ತರನ ಪೌರುಷವ ತಿಳಿಯದವರುಂಟೆ ?","ಸಮರದಿ ಅರಿವಾಯಿತು ಅವನ ಕೆಚ್ಚು"],["೫.ಎಲ್ಲವನು ತಿಳಿದವರಿದ್ದಾರೆ ಬಹು ಜನ","ಕೇಳಿದರೆ ಇಲ್ಲ ಎನ್ನುವರು ಕೆಲವು ಜನ","ತಿಳಿಯದು ನನಗೆ ಅವರ ಡೊಂಬರಾಟ","ಆದರೆ ಅವನಿಗೆ ಗೊತ್ತು ನಿಮ್ಮೆಲ್ಲರ ಆಟ"],["೬.ನಿಜವನು ಮರೆಸುವ ಒರೆಸುವ ಮಂತ್ರ","ಸುಳ್ಳನು ಮರೆಸುವ ಬರೆಸುವ ತಂತ್ರ","ದಾನವ ಮಾಡಿ ದಾನವನಾಗುವ ಸೋಗು","ಇವೆಲ್ಲ ಬೇಕೆ ನಮಗೆ ಸಲ್ಲದ ತಂತ್ರಗಳು"],["೭.ಕರೆತವರು ಇಂದ್ರನನು ಮಾಡಲು","ಬಂದ ಮೇಲೆ ಆಗುವರು ಅವರು ಮಂದ್ರ","ನಂಬಿಕೊಂಡಿರುವ ಕನಸೆಲ್ಲ ಹಳಹಳಸು","ಪರದೆಯೊಳಗಿರುವರು ಬಣ್ಣ ಬಳಿದವರು"],["೮.ಮೇಲಿಂದ ನೋಡಿದೆ ಬಂಗಾರದ ಪೆಟ್ಟಿಗೆ","ತುಂಬಿಹುದು ಒಳಗೆ ಕರಿಯ ಗಟ್ಟಿ ಬಂಗಾರ","ನಂಬಲುಂಟೆ ಬಿಳಿನಗೆ ನೆರೆದ ದಪ್ಪ ಕೇಶ","ಹೊರಗೆ ಬಲು ಅಂದ ಒಳಗೆ ಬರಿ ಅಂಧ"],["೯.ಅಗೋ ನೋಡು ಬಂತು ತಿಳಿ ಬಿಸಿಲು","ಇಗೋ ನೋಡು ಬಂತು ಪಿರಿಪಿರಿ ಮಳೆ","ಬಿಸಿಲು ಮಳೆ ಗುಡುಗು ಅಬ್ಬರದ ಸಿಡಿಲು","ಪರಿಣಾಮವೆಲ್ಲವು ಬರಿ  ಸೊನ್ನೆ ಸೊನ್ನೆ"],["೧೦.ಸಿಲುಕಿದ ಡಂಗುರದ ಆಡಂಬರದಲಿ","ತನುವು ಸೋತು ಸತ್ತು ಸುಣ್ಣವಾಯಿತು","ಹೊತ್ತು ಋಣ ಬಾಧೆ ತಿರುಗಿ ತಿರುಗಿ","ಅರಿಯದೆನೆ ಕಳೆದುಕೊಂಡೆ ಯೌವನ"],["೧೧.ಮತ್ತಷ್ಟು ಬೇಕು ಎಂಬ ಭಾವತ್ಯಜಿಸಿ","ಇದ್ದದ್ದು ಸಾಕು ಎಂಬ ಭಾವ ಉಳಿಸಿ","ಆಡಂಬರದ ಮೇಲ್ಪರದೆಯನು ಕಳಚಿ","ಮಿಂದೆದ್ದು ಮಿನುಗಬೇಕು ಗಗನದಲಿ"],["೧೨.ಕಂಡು ಸಿಕ್ಕಿದುದನ್ನು ತಂದು ಹಾಕಿ","ಅದು ಇದು ಹರಕು ಕಂಡು ಮರುಳಾಗದೆ","ಇರಬೇಕು ಘನತೆಯ ಹೆಚ್ಚಿಸುವ ಜಂಬ","ಕೀಳು ಅಭಿರುಚಿಯ ಮಾನವತೆ ಬೇಕೆ ?"]],"filename":"poems__62__1595140687197.json"}