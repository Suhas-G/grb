{"id":39,"title":"೩೮. ನೇಣು","createdTime":"2020-07-16T12:54:30.326Z","updatedTime":"2020-07-16T12:54:30.326Z","paragraphs":[["೧. ಚೆನ್ನಾಗಿಯೆ ಇದ್ದೆಯಲ್ಲ ಮಗಳೆ !","ಹೀಗೇಕೆ ಮಾಡಿಕೊಂಡೆ ಮಗಳೆ ?","ಹೇಳಿಕೊಳ್ಳಲಾಗದ ಗುಟ್ಟು ಅದೇನು ?","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ ?"],["೨. ನಿನ್ನ ಪರ ಮಾತ್ರ ಯೋಚಿಸಿದೆಯೇನು ?","ಮರತೆಯೇನು ನಾವು ನಿನ್ನವರೆಂಬುದನು","ಮರೆಯಲೆಂತು ಮಗಳೆ ಆ ನಿನ್ನ ಚಲುವನು ?","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ"],["೩. ಆಟ ಪಾಠಗಳಲ್ಲಿ ಯಾವಾಗಲೂ ಮುಂದೆ","ವಿದ್ಯೆ ಬುದ್ಧಿಗಳಲ್ಲಿ ನಿನ್ನ ಮೀರಿಸುವವರಿಲ್ಲ","ಯಾರಿಂದ ಮುನಿಸಾಯಿತು ಮಗಳೆ ನಿನಗೆ ?","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ?"],["೪. ಯಾರು ಎಂದು ಹೋಗುವರೆಂದು ತಿಳಿಯದು","ಆದರೂ ನಡೆಸಬೇಕು ತುಂಬು ಜೀವನ ಕಂದ !","ಇದ್ದಷ್ಟು ದಿನ ಗಳಿಸಿ ಉಳಿಸಿ ಸಾಗಬೇಕು ನಾವು","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ ?"],["೫.ಚಿಗುರುತ್ತಲೇ ಬಾಡುತ್ತ, ಇದ್ದವರ ಅಳಿಸಬಾರದು","ಹುಡುಗು ಬುದ್ಧಿ ನಿಮ್ಮದು, ಚಿಕ್ಕದಾಗಿ ಯೋಚಿಸಿ,","ಮಾಡುವಿರಿ ಮನೆತುಂಬ ಸಲ್ಲದ ಹಗರಣವನ್ನು","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ ?"],["೬.ಓದುವುದನು ಬಿಟ್ಟು ಬೀಳುವಿರಿ ಪ್ರೀತಿಯಲಿ","ಅದನು ಸರಿ ಮಾಡಲು ಬೇಕು ಮತ್ತೆ ಪಾಲಕರು","ಸತ್ತವರ ಬಗ್ಗೆ ಹೇಳುವರು ಅದು ಕೆಟ್ಟ ಸಮಯ","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ ?"],["೭.ಸರಿಯಾದ ಸಮಯ ಈ ಮಕ್ಕಳಿಗೆ ಎಂದು ?","ಮನೆ ಬೇಡ, ಗೆಳೆಯರು ಇರಬೇಕು ಸನಿಹದಿ","ಇರಬಾರದು ಅಪ್ಪ-ಅಮ್ಮ ಆಸು ಪಾಸಿನಲಿ","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ ?"],["೮. ಯಾರಿಗೂ ಹೇಳಿರಲಿಲ್ಲ ನೀನು ಈ ವಿಚಾರ","ಯಾಕೆ ? ನಿನ್ನ ಕಷ್ಟ ನಮ್ಮ ಕಷ್ಟ ಆಗಿರುತ್ತಿತ್ತು ಆಗ","ಹೇಳಲಾಗದನ್ನು ಹೇಳಲೇಬೇಕು ಮುದ್ದು ಕಂದ !","ಮತ್ತೆ ಬಾರದ ಜಗಕೆ ಹೋದೆಯೇಕೆ ಮಗಳೆ ?"],["೯. ಸಾಯುವಾಗ ಅದೆಷ್ಟು ಸಂಕಟ ಪಟ್ಟೆಯೊ","ನೇಣು ಕತ್ತಲಿ ನಿದಾನ ಬಿಗಿ ಬಿಗಿದು ಬಂದಾಗ","ಯಮ ಯಾತನೆಯನು ಅನುಭವಿಸಿದೆಯಲ್ಲ.","ಮತ್ತೆ ಬಾರದ ಜಗಕೆ ಹೋದೆಯಾಕೆ ಮಗಳೆ ?"],["೧೦. ನಾವೆಲ್ಲ ನಿದ್ರಾ ಲೋಕದಲ್ಲಿರುವಾಗ ನೀನು","ಚಿರ ನಿದ್ರೆಗೆ ಜಾರಿದೆಯಲ್ಲ ಹೇಳಬಾರದಿತ್ತೆ ಅಳಲು","ಕಣ್ಣೀರು ಹಾಕಿಸಿ ಒಡಲಿಗೆ ಬೆಂಕಿಯಿಟ್ಟೆಯಲ್ಲ ?","ಮತ್ತೆ ಬಾರದ ಜಗಕೆ ಹೋದೆಯಾಕೆ ಮಗಳೆ ?"]],"filename":"poems__39__1594904070326.json"}