{"id":47,"title":"೪೬. ಭಾಷಣ ಕಲೆ ","createdTime":"2020-07-17T05:54:20.909Z","updatedTime":"2020-07-17T05:54:20.909Z","paragraphs":[["೧. ಮಾತನಾಡುವುದು ಒಂದು ಕಲೆ","ಸರಿಯಾಗಿ  ಬಳಸದಿರೆ ಅವನ ಕೊಲೆ","ಬೀಳಬೇಕೆ ? ನಿಮ್ಮ ಬಲೆಯೊಳಗೆ","ಬಳಸಬೇಕು, ಮೋಡಿ ಮಾತಿನಲಿ"],["೨.ಪಡೆದವರುಂಟು ಪ್ರಸಿದ್ಧಿಯನು","ಕೆಲವೇ ಕೆಲವು  ಜನರು ಪಂಡಿತರು","ಆದರೂ ಎಡುವುದುಂಟು ಒಮ್ಮೊಮ್ಮೆ","ಮರೆಮಾಚಿ ತಪ್ಪು ತಿದ್ದಿ ನಗುವುದುಂಟು"],["೩. ತಪ್ಪಿನ ಅರಿವಾಗಿ ಭಾಷಣಿಗನು","ಮರೆಸಲು ಇನ್ನೊಂದು ಮಾಡುವನು","ಜನರು ನಕ್ಕಾಗ ಜೊತೆಗೆ ನಗುವನು","ಆದರೂ ಕಾಣಿಸದು ಅವಗೆ ಅವನ ತಪ್ಪು"],["೪. ಕೇಳುಗರು ಕಮ್ಮಿಯೇನಿಲ್ಲ ತಮ್ಮ,","ತೂಕದ ಮಾತು ಬೇಕಿಲ್ಲ ಅವರಿಗೆ","ತಪ್ಪೊ ಒಪ್ಪೊ ನಗಬೇಕು ಅವರು","ನಕ್ಕು ತಟ್ಟುವರು ಕೈ ಮೈಮರೆತು"],["೫. ಭಾಷಣಿಗ ಹಳೆಯದನ್ನು ಕೆದಕಿ,","ಕಡತ ತೆಗೆದು ಇದು ಸರಿಯಿಲ್ಲೆಂದ","ಅದನು ತಿಳಿದು, ಬಂತು ಪತ್ರಿಕೆ ತುಂಬ","ಕಳಚಿಕೊಂಡ ಇವ, ಬಡಕೊಂಡರವರು"],["೬.ಹೊಸದು ಬರುವುದೆಂದು ತಿಳಿದು","ಹಳೆಯದನ್ನು ಸುಟ್ಟುಕೊಳ್ಳುವುದೇಕೊ ?","ಹಳೆಯದಕ್ಕೆ ಜಗಳವೇಕೊ ಕಾಣೆನು","ಒಂದು ಭಾಷಣ ಹೊಲಸು ಮಾಡಿತಲ್ಲ."],["೭.  ಇರಬೇಕು ಭಾಷಣದಲ್ಲಿ ಹಿಡಿತ","ಬಿಡಬೇಕು ಇಲ್ಲ ಸಲ್ಲದ ಬೇಡದ ಮಾತ","ಹಿತ-ಮಿತವಿಲ್ಲದ ಮಾತೇಕೆ ಇವರಿಗೆ","ಇರಲಿ ಮಾತು ನೋವು ತರದ ಹಾಗೆ"],["೮. ಮಾಡಬೇಕಲ್ಲ ಎಂಬ ಭಾಷಣವೇಕೆ ?","ನುಗ್ಗುವಿರಲ್ಲ ಹಿಂದೆ ಮುಂದೆ ನೋಡದೆ","ಎಲ್ಲಿದೆ ? ನಿನಗೆ ಸಂಸ್ಕಾರ- ಸಂಸ್ಕೃತಿ","ಇದೊಂದು ಕಲೆ, ಬೇಕು ವಾಗ್ಗೇಯತೆ"],["೯. ಸಭೆಯಲ್ಲಿ ಇರುವರು ಮಹಾ ಪಂಡಿತರು","ಹೇಳಬೇಕಾದ್ದು ಬಿಟ್ಟು ಬೇರೆ ಹೇಳುವುದು","ಮೂರುವಾಕ್ಯಗಳನ್ನು ನೂರು ಮಾಡುವುದು","ಅವಮಾನವಾದೀತು ಈ ಭಾಷಣ ಕಲೆಗೆ"],["೧೦.ಆಗಬಾರದು ಸಮಯ ಕಳೆವ ಭಾಷಣ","ನಿರರ್ಥಕ, ಸುಮ್ಮನೆಯ ಚಪಲದ ಭಾಷಣ","ಇರಲಿ ಆದ್ಯತೆ, ಭಾಷಣ ಸಿದ್ಧತೆಗೆ ಮೊದಲು","ಅದು ಬರಿಯ ವೇದಿಕೆಯಲ್ಲ ಗಣ್ಯರ ವೇದಿಕೆ"]],"filename":"poems__47__1594965260909.json"}