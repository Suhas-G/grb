{"id":79,"title":"೭೮.ಬರಲಿದೆ ಆ ದಿನ","createdTime":"2020-07-20T14:37:45.017Z","updatedTime":"2020-07-20T14:37:45.017Z","paragraphs":[["೧.ಕೆಣಕ ಬಾರದು ಹಸಿದ ಪುರುಷನ","ನುಂಗಿ ಬಿಡುವನು ಬಂದ ಕೋಪದೊಳು","ಬರಗಾಲ ಬಂದಾಗ ದೋಚುವನು ಎಲ್ಲ","ಆ ದಿನವು  ಬಂದೆ ಬರುವುದು ಒಂದು ದಿನ"],["೨.ತಾಯಿ ತನ್ನ ಮಗುವನೆ ನುಂಗಿಯಾಳು","ಮಗನೆ ತನ್ನ ತಂದೆಯ ಮುಳುಗಿಸಿಯಾನು","ಹಡೆದ ನಾಯಿ ತನ್ನ ಮರಿಗಳನು ತಿಂದಂತೆ","ಆ ದಿನವು ಬಂದೆ ಬರುವುದು ಒಂದು ದಿನ","-"],["೩.ಗಿಡ-ಮರಗಳು ಸತ್ತು ಬೆಟ್ಟವಾದಾವು","ಅಂರ್ಜಲವು ಬತ್ತಿ ಭೂ ತಳವ ಸೇರೀತು","ಎದ್ದೀತು ಹಾಹಾಕಾರ ದೇಶದ ಎಲ್ಲ ಕಡೆ","ಆ ದಿನವು ಬಂದೇ ಬರುವುದು ಒಂದು ದಿನ"],["೪.ಮಾಯವಾದವು ಹುಲಿ ತಿಂದು, ಜಿಂಕೆಗಳು","ಪರ್ವತಗಳು ಕುಸಿದು ಬಿರುಗಾಳಿ ಬೀಸೀತು","ತೇಲಾಡಬಹುದು ಗಾಳಿಯಲಿ ಭವನಗಳು","ಆ ದಿನವು ಬಂದೇ ಬರುವುದು ಒಂದು ದಿನ"],["೫.ಬರಿದಾದ ಕೆರೆಗಳಿಗೆ ಕಟ್ಟೆಗಳು ಬೇಕಿಲ್ಲ","ಬರಿದಾದಾವು ಬಹುಮಹಡಿ ಕಟ್ಟಡಗಳು!","ನೀರಿಲ್ಲದೆ ಬದುಕುವನೆ ! ಹುಲುಮಾನವನು ?","ಆ ದಿನವು ಬಂದೇ ಬರುವುದು ಒಂದು ದಿನ"],["೬.ಕಾಡಿಲ್ಲದ ನಾಡು ಬೀಡು ಬಿಸಿಲಲ್ಲಿ ಸುಟ್ಟು","ಧೂಳೆಬ್ಬಿಸುವುದು ಎಲ್ಲಡೆ ಮರುಭೂಮಿಯಾಗಿ","ಮಳೆಯಿಲ್ಲ ಬೆಳೆಯಿಲ್ಲ ಅನ್ನ ಎಲ್ಲಿಂದ ಬಂದೀತು ?","ಆ ದಿನವು ಬಂದೇ ಬರುವುದು ಒಂದು ದಿನ"],["೭.ಸಾಯುವನು ಮೊದಲು ಕಡುಬಡವ","ಉಳಿಗಾಲವಿಲ್ಲ ಧನವಿರುವ ಧನಿಕನಿಗೆ","ಶೂನ್ಯದಿಂದ ಜನಿಸಿದ ಈ ಜಗವೆ ಶೂನ್ಯ","ಆ ದಿನವು ಬಂದೇ ಬರುವುದು ಒಂದು ದಿನ"],["೮.ಮನುಜನೆ ! ನೀನು ಏನನ್ನೂ ತರಲಿಲ್ಲ","ಬರುವಾಗ ಬರಿಗೈಲಿಯೆ ಬಂದೆಯಲ್ಲವೆ ?","ಇವೆಲ್ಲ ಚಿಂತೆಗಳು ನಮಗೇ ಅಲ್ಲವೆ ಪ್ರಭು ?","ಆ ದಿನವು ಬಂದೇ ಬರುವುದು ಒಂದು ದಿನ"],["೯.ಸವಾರಿ ಮಾಡುವವು ದೊಡ್ಡ ದೇಶಗಳು","ಸಿಡಿದು ಕಮರುವವು ಚಿಕ್ಕ ಪುಟ್ಟ ದೇಶಗಳು","ಬೆಕ್ಕಿಗೆ ಆಟವಾದರೂ ಇಲಿಗೆ ಸಂಕಟವಲ್ಲವೆ?","ಆ ದಿನವು ಬಂದೇ ಬರುವುದು ಒಂದು ದಿನ"],["೧೦.ಮೀನಿಗೆ ಅಜ್ಞಾನ ತಿಮಿಂಗಿಲಕೆ ಹಸಿವು","ಫಲಿಸದು ಮಾನವನ ವಿಜ್ಞಾನ ತಾಂತ್ರಿಕತೆ","ನಿನ್ನ ಆದೇಶವೆ ಪ್ರಕೃತಿ ಪುರುಷನ ಮುನಿಸು","ಆ ದಿನವು ಬಂದೇ ಬರುವುದು ಒಂದು ದಿನ"],["೧೧.ಏನೆಲ್ಲವನು ತಿಳಿದರೂ ಸುತ್ತಿದರು ನೀನೆ ಗತಿ","ಭೂಮಿ ಮಜ್ಜಿಗೆಯೊಳಗಿನ ಬೆಣ್ಣೆಯಂತಿಹುದು","ಮುಳುಗದಿರೆ ಅಲುಗಾಡದೆ ಇರದು ದೇವನೆ","ಆ ದಿನವು ಬಂದೇ ಬರುವುದು ಒಂದು ದಿನ"],["೧೨.ಪ್ರಳಯವೆಂದರೆ ಕೇಳಿ ತಿಳಿದಿರುವೆವು","ಸಿಗದಂತೆ ಹುಲ್ಲು ಕಡ್ಡಿಯ ಆಶ್ರಯ ನಮಗೆ","ಅದು ಬೇಡ ಬಿಡು,ಸೇರಿಸು ನಮ್ಮ ನಿನ್ನೊಳು","ಆ ದಿನವು ಬಂದೇ ಬರುವುದು ಒಂದು ದಿನ"]],"filename":"poems__79__1595255865017.json"}