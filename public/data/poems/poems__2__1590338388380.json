{"id":2,"title":"ಶ್ರಮಿಕ","createdTime":null,"updatedTime":"2020-05-24T16:42:56.331Z","paragraphs":[["ಅಧಿಕಾರಕ್ಕೆ ಬರಲು ತಡವಾಯಿತೆಮಗೆ","ನಮ್ಮತ್ತೆ ಇದ್ದರಲ್ಲ, ಈಗಿಲ್ಲ ಅವರು","ಇದ್ದಾರೆ ಅವರ ಮಕ್ಕಳು. ಜಾಣತನವಿಲ್ಲ","ತಾವು ದಡ್ಡರೆಂಬುದ ತೋರಿಸಿಕೊಳ್ಳರು"],["ಮಡಿ ಮೈಲಿಗೆ ತೊಡೆದು ಹಾಕಿದೆವು","ಸಾರಿದ್ದೇವೆ ಶುದ್ಧತೆ ನಮ್ಮ ಮಡಿಯೆಂದು","ತಿಕ್ಕಿ ತೊಳೆದಿದ್ದೇವೆ ಎಣ್ಣೆ ಜಿಡ್ಡನ್ನು","ಉರಿಯುತ್ತಿರುವುದು ಈಗ ವಿದ್ಯುದ್ದೀಪ"],["ತಗ್ಗು ದಿನ್ನೆಗಳ ತುಂಬಿ ಸಮತಟ್ಟು ಮಾಡಿದ್ದೇವೆ","ಒಂದೇ ಬೆಳೆ ಬೆಳವಲ್ಲಿ ಸಮ್ಮಿಶ್ರ ಬೆಳೆ ಬೆಳೆದಿದ್ದೇವೆ.","ತೆಂಗು,ಕಂಗು ಬಾಳೆ ಮೆಣಸೆ ನಮ್ಮ ತೋಟ","ಉಣ ಬಡಿಸಿದ್ದೇವೆ.ನಾವೂ ಉಂಡು ಬೇರೆಯವರಿಗು"],["ಬೆಳೆದ ಬೆಳೆಯ ಹತ್ತಂಶ ಪಶು ಪಕ್ಷಿಗಳು ತಿಂದಿವೆ.","ಅನ್ನದಾತರು ನಾವು ಕ್ರಿಮಿ ಕೀಟ ಮಾನವ ಕುಲಕ್ಕೆ","ದುಡಿದು ಸತ್ತರೂ ತೀರಿಸಲಾಗದ ಸಾಲ ನಮ್ಮದು","ನಮ್ಮ ಹೆಸರು ಹೇಳಿ ನಾಯಕರು ತಂಪಲ್ಲಿ ಕುಳಿತಿಹರು"],["ಹಸಿರು ಹೊಸ ಚಿಗುರ ಕಂಡು ನಲಿದರೂ ಮನ","ನೀರಿಲ್ಲದೆ ಬಾಡಿದಾಗ ಆವರಿಸಿಕೊಂಬುದು ದುಗುಡ","ಸಂತೋಷದ  ಹಿಂದೆಯೇ ನುಸುಳುವುದು ಅನುಮಾನ","“ಬದುಕು” ಹಸನಾಗಲೆಂದು ಬೇಡುವೆ ಕಾಣದ ದೇವರ"],["ಬೆಳೆ ಬಂದರೂ ಕೊಳೆ ಬಂದರೆ ? ಮಳೆಯೇ ಬರದಿರೆ ?","ಮದಗಜಕ್ಕೆ, ಸಿಂಹಸ್ವಪ್ನದಂತೆ, ಆಗಾಗ ಕಾಡುವುದುಂಟು","“ ಹಾಸಿಗೆ ಇದ್ದಷ್ಟು ಕಾಲು” ಎಂಬುದ ನಂಬಿದವರು ನಾವು","ಅನ್ಯರ ನಂಬಿ ಕೆಟ್ಟರೆ, ಬರಲಾರರು ಅನ್ಯರು ನಮಗೆ"],["ಬಡವ, ಬಲ್ಲಿದ,ತಾರತಮ್ಯ ಏಕೆಂಬುದ ಕಾಣೆ","ಏನಾದರೂ ಬಲ್ಲಿದ ಬಡವನಿಗೆ ತೊಗೊ ಎಂದಾನೆ ?","ಅವನ ಪಾಡು ಅವನಿಗೆ ನನ್ನ ಪಾಡು ನನಗೆ ಸಾಕು.","ನಾನೇಕೆ ನಿಲ್ಲಬೇಕು ಕೈಕಟ್ಟಿ ತಲೆ ಬಗ್ಗಿಸಿ ಅವಗೆ"],["ಬಂಗಾರದ ಮನುಷ್ಯನಲ್ಲದಿದ್ದರೂ ಬಂಗಾರ ಬೆಳೆವೆ","ನೇಗಿಲ ಹಿಡಿದು ಊಳಲು ಬೇಕು ಉಕ್ಕಿನ ಕೈಕಾಲು","ನೆನಪಿರಬೇಕು,. ಬಂಗಾರ ಅಂದ, ಹೊರತು ಗಟ್ಟಿಯಲ್ಲ","ನಮ್ಮ ಬೆವರು ಪ್ರತಿದಿನ, ನಿಮ್ಮ ಬೇಸಿಗೆಯಲ್ಲಿ ಮಾತ್ರ"],["ನಾವು ದುಡಿದೆವು ನೀವು ತಿಂದಿರಿ. ಹಾಗೆ ಮರೆತಿರಿ.","ಬಿಟ್ಟಿಲ್ಲ ನೀವು ನಮ್ಮಂತೆ ಇರಲು ನಮಗೆ ಇಂದು","ಶ್ರಮದಂತೆ ಫಲವಿಲ್ಲ.ಬೆಳೆಗೆ ತಕ್ಕ ಬೆಲೆಯಿಲ್ಲ","ಬರದ ಸಿಡಿಲ ತಡೆವ ಗುಂಡಿಗೆ ಬೇಕು ನಮಗೆ"],["ಮಳೆ ಬರದಿರೆ ಬೆಳೆ ಬರದಿರೆ ಯಾರು ಹೊಣೆದ","ನನ್ನನ್ನೇ ಬಯ್ಯಲೇ ?ನಿಮ್ಮನ್ನೆ ? ದೇವರನ್ನೆ ?","ಪ್ರಕೃತಿ ನಂಬಿ ಬದುಕುವವರು ನಾವು ನೀವಲ್ಲ","ಪ್ರಕೃತಿಗೆ ಮುನಿಸು, ನಮ್ಮನ್ನು ಕೇಳಿ ಬರದು"],["ಮಳೆ ಚಳಿಯಲ್ಲಿ ನೆನೆದು ಸುರಿಸಿ ಮಣ್ಣಲ್ಲಿ","ಬೆವರು, ಗೊಬ್ಬರವ ಮಾಡಿ, ತನುವ ಸವೆಸಿ","ರಕ್ತ ಮಾಂಸ ಕೊಟ್ಟು ಮೈ ಚರ್ಮವ ಬಿಸಿಲಿಗೆ","ಸುಟ್ಟು,ಅದ  ಶ್ರಮಿಕ ಮೂಳೆಗಂಟಿಸಿಕೊಂಡನು"]],"filename":"poems__2__1590338388380.json"}