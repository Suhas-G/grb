{"id":2,"title":"ಶ್ರಮಿಕ","createdTime":"2020-05-24T16:39:48.380Z","updatedTime":"2020-05-24T16:39:48.380Z","paragraphs":[["ಅಧಿಕಾರಕ್ಕೆ ಬರಲು ತಡವಾಯಿತೆಮಗೆ","ನಮ್ಮತ್ತೆ ಇದ್ದರಲ್ಲ, ಈಗಿಲ್ಲ ಅವರು","ಇದ್ದಾರೆ ಅವರ ಮಕ್ಕಳು. ಜಾಣತನವಿಲ್ಲ","ತಾವು ದಡ್ಡರೆಂಬುದ ತೋರಿಸಿಕೊಳ್ಳರು"],["ಮಡಿ ಮೈಲಿಗೆ ತೊಡೆದು ಹಾಕಿದೆವು","ಸಾರಿದ್ದೇವೆ ಶುದ್ಧತೆ ನಮ್ಮ ಮಡಿಯೆಂದು","ತಿಕ್ಕಿ ತೊಳೆದಿದ್ದೇವೆ ಎಣ್ಣೆ ಜಿಡ್ಡನ್ನು","ಉರಿಯುತ್ತಿರುವುದು ಈಗ ವಿದ್ಯುದ್ದೀಪ"],["ತಗ್ಗು ದಿನ್ನೆಗಳ ತುಂಬಿ ಸಮತಟ್ಟು ಮಾಡಿದ್ದೇವೆ","ಒಂದೇ ಬೆಳೆ ಬೆಳವಲ್ಲಿ ಸಮ್ಮಿಶ್ರ ಬೆಳೆ ಬೆಳೆದಿದ್ದೇವೆ.","ತೆಂಗು,ಕಂಗು ಬಾಳೆ ಮೆಣಸೆ ನಮ್ಮ ತೋಟ","ಉಣ ಬಡಿಸಿದ್ದೇವೆ.ನಾವೂ ಉಂಡು ಬೇರೆಯವರಿಗು"],["ಬೆಳೆದ ಬೆಳೆಯ ಹತ್ತಂಶ ಪಶು ಪಕ್ಷಿಗಳು ತಿಂದಿವೆ.","ಅನ್ನದಾತರು ನಾವು ಕ್ರಿಮಿ ಕೀಟ ಮಾನವ ಕುಲಕ್ಕೆ","ದುಡಿದು ಸತ್ತರೂ ತೀರಿಸಲಾಗದ ಸಾಲ ನಮ್ಮದು","ನಮ್ಮ ಹೆಸರು ಹೇಳಿ ನಾಯಕರು ತಂಪಲ್ಲಿ ಕುಳಿತಿಹರು"],["ಹಸಿರು ಹೊಸ ಚಿಗುರ ಕಂಡು ನಲಿದರೂ ಮನ","ನೀರಿಲ್ಲದೆ ಬಾಡಿದಾಗ ಆವರಿಸಿಕೊಂಬುದು ದುಗುಡ","ಸಂತೋಷದ  ಹಿಂದೆಯೇ ನುಸುಳುವುದು ಅನುಮಾನ","“ಬದುಕು” ಹಸನಾಗಲೆಂದು ಬೇಡುವೆ ಕಾಣದ ದೇವರ"]],"filename":"poems__2__1590338388380.json"}