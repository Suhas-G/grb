{"id":81,"title":"೮೦.ಪ್ರೇರಣೆ","createdTime":"2020-07-20T14:57:06.898Z","updatedTime":"2020-07-20T14:57:06.898Z","paragraphs":[["೧.ಕಡಲನು ಕಡೆದು ಸುರಾಸುರರು,","ಪಡೆದರಮೃತವ ದೇವದೇವತೆಗಳು","ಘಾಸಿಯಾಯಿತು ದಾನವ ಕುಲಕೆ","ಬಿಡಲಿಲ್ಲ ಅವರು ತಮ್ಮೆಯ ಛಲವ"],["೨.ಬಾಳೇನು ಪ್ರೀತಿಯೇನು ಅನ್ನದಿರು","ಮೆಟ್ಟಿ ಅನ್ಯಾಯವನು ಹೋರಾಡಬೇಕು","ಬರುವುದು ಬರಲಿ ಇದ್ದು ಜಯಿಸುವೆ","ತಾಳು ನೀನು ಭಾವವನು ಇಂದೆ ಈಗಲೆ"],["೩.ಅಹಂಕಾರದಿಂದ  ಭೋರ್ಗೆರೆವ ಕಡಲನು","ಕುಡಿದು,ಮುಗಿಸಿದನು ಆ ಕುಂಭ ಸಂಭವ","ನಡೆದಿಹುದು ವಿಸ್ಮಯ ನಮ್ಮ ಚರಿತೆಯಲಿ","ನಿನ್ನ ಬಾಳಲ್ಲೂ ನಡೆದೀತು ಚಮತ್ಕಾರ"],["೪.ಅರೆದ ಕಬ್ಬಿನ ರಸವನು ಬಿಟ್ಟರೆ ಹೇಗೆ","ಹೀರಬೇಕು ಕಬ್ಬಿನ ಜಲ್ಲೆಯ ಮೀಟಿ ರಸವ","ಹಾಗೆ ಕುಡಿವುದೆ ಸೊಗಸು ನನ್ನ ಗೆಳೆಯ","ಶ್ರಮದ ಬದುಕೇ ನಿಜವಾದ ನಿಜ ಬದುಕು"],["೫.ನಂಬದಿರು ತಪ್ಪು ದಾರಿಗೆ ಎಳೆವರನು","ಕಷ್ಟಗಳ ಸಿಡಿಲುಗಳು  ಬಡಿದರೂ ನೀನು","ಬಿಡದಿರು ನೀನು ಸನ್ನಡೆಯ ಹಾದಿಯನು","ಕತ್ತಲು ಕಳೆದು ಬರದಿಹುದೆ ಹೊಸಬೆಳಕು"],["೬.ಕಳೆದ ದಿನಗಳ ನೆನೆದು ಫಲವಿಲ್ಲ","ಕನಸು ನನಸಾಗುವುದು ಒಂದು ದಿನ","ಕಿತ್ತೆಸೆದು ದುಮ್ಮಾನ, ಸೆಟೆದು ನಿಲ್ಲು","ಸಾಧಕರ ಪಟವನು ಸ್ಮೃತಿಯಲಿರಿಸಿ"],["೭.ಉಪದೇಶ ಮಾಡುವರು ಸಾಧುಗಳು","ಉಪದೇಶ ಮಾಡುವುದು ಅತಿ ಸುಲಭ","ಹಸಿದವನಿಗೆ ತಿಳಿವುದು ಅದರ ಮರ್ಮ","ಬೋಧಕನೆ ತೂಗಿದೆ ನೆತ್ತಿಯಲಿ ಕತ್ತಿ"],["೮.ಕವಿಗಳ ಕೃತಿಗಳೆ ನಮಗೆ ಬೆಳಕು","ಓದಿ ಕರಗಿಸಿ ಹುಟ್ಟಿದವು ಹಲವು ಕಾವ್ಯ","ಸಾಗುತಿದೆ ಇಂದು ಕೃತಿಗಳ ಸಂತತಿ","ಹುಡುಕುತಿವೆ ಅವು ಓದುಗರ ಬಣವ"],["೯.ಪಿತನ ಕೆಲಸ ಸುತನ ಚೋದಿಸಿತು","ಬೆಳೆದನವ ಸತತ ದುಡಿಮೆಯ ಶ್ರಮದಿ","ಅವನಡಿಗೆ ಉದಿಸಿದರು ಸಹಸ್ರ ಜನರು","ದೀಪಿಸಿವೆ ಕಡಲಾಚೆ ದ್ವೀಪ-ದೇಶಗಳಲಿ"],["೧೦.ಇರಬೇಕು ದೇಶದ ಹಿತಕೆ ಕಾಣಿಕೆ","ನೆನಪಿಸುವವು ಮುಂದಿನ ಪೀಳಿಗೆಗಳು","ನದಿ ಹಳ್ಳ ಕೊಳ್ಳ ಸೇರಿ ಸಹಸ್ರವಾಗಲಿ","ಇಂದು ನೆಟ್ಟ ಗಿಡ ನಾಳೆ ಫಲಿಸೀತು"]],"filename":"poems__81__1595257026898.json"}