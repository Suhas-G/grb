{"id":38,"title":"೩೭. ನೀರು","createdTime":"2020-07-16T12:42:26.343Z","updatedTime":"2020-07-16T12:42:26.343Z","paragraphs":[["೧.ಕೇಳಿದನಾತ ಇಂದು ಬರಲಿಲ್ಲವೇ ನೀರು ?","ಬರಲಾರದಿಂದು ನಾಳೆ ನೀರು ಬರುವ ದಿನ","ಏನು ? ಏನು ? ಯಾವ ದಿನ ನೀರು ಬರುವ ದಿನ?","ಎಂದು ನಲ್ಲಿಗಳ ಮುಂದೆ ಕೊಡಗಳ ಸಾಲೋ ಆ ದಿನ"],["೨. ನೀವು ಪ್ರತಿದಿನ ನೀರು ಹೊರುವುದೇಕೆ ?","ನೀರು ಬರುವ –ಬಾರದ ದಿನ ನಮಗಿಲ್ಲ","ಅರ್ಥವಾಗಲಿಲ್ಲ ನಮಗೆ ನಿಮ್ಮ ಮನದ ಅಳಲು","ಅರ್ಥವಾಗದು ನಮ್ಮನೆ ಇರುವುದು ಆಕಾಶದಲ್ಲಿ"],["೩. ಆಕಾಶವೆಂದರೆ ಪೂರ್ತಿ ಆಕಾಶವಲ್ಲ ಅದು","ಅಂದರೆ ಎಲ್ಲಿದೆ ಅಂತಹ ನಿಮ್ಮ ಭವ್ಯ ಭವನ","ಕತ್ತೆತ್ತಿ ನೋಡಿ ಸ್ವಾಮಿ ಮೇಲೆ ಮೇಲೆ ಆಗುವಷ್ಟು","ಅದೆ ನಮ್ಮ ಮನೆ ಇಪ್ಪತ್ತನೆಯ ಮಹಡಿ ಮೇಲೆ"],["೪. ಮಹಡಿ ಹತ್ತಿರಲಿ ಇಪ್ಪತ್ತು,ಎಪ್ಪತ್ತೇ ಇರಲಿ","ಮಾಡಬಹುದಲ್ಲ ನೀರು ಇಂಗಿಸುವ ಮಳೆ ಕೊಯ್ಲ","ನೀಗುವುದು ನಿಮ್ಮ ಬವಣೆ ಬರುವುದು ಶುಭ ದಿನ","ಉಳಿಸಬೇಕು ದೇಶವನು ಹಸಿರನು ಬೆಳೆಸಬೇಕು"],["೫. ಹರಿಯಲು ಬಿಟ್ಟು ನೀರನ್ನು ನೀರು ನೀರೆಂದರೆ ?","ಸಂಗ್ರಹಿಸಬೇಕು ನೀರನ್ನು, ಹನಿ ನೀರು ಹಣದಂತೆ","ಸುರಿದು ಕೊಳ್ಳುವರು ಸ್ನಾನಕ್ಕೆ ಹೋದರೆ ಬರಬರನೆ","ಸುರಿವರು ಬಾಗಿಲು ತೊಳೆಯಲು ಬಿಂದಿಗೆ, ಬಿಂದಿಗೆ"],["೬.ಅಲ್ಲಲ್ಲಿ  ನೀರಿಲ್ಲ ಕೆಲವರಿಗೆ ಬಾಯಿ ಒದ್ದೆ ಮಾಡಲು","ಕೆಲವರಿಗೆ ನೀರಿಲ್ಲದಿರೆ ಹಾಲಿಲ್ಲ ಎಂಬುದು ತಿಳಿದಿಲ್ಲ","ನೀರಿಲ್ಲದಿರೆ ಹಣ್ಣಿನ ರಸ, ಇನ್ನೆಲ್ಲ ರಸ ಕೂಡ ಮಾಯ","ಮನೆ ನಿರ್ಮಿಸುವೆಯಾ? ಬೇಕೇ ಬೇಕು ನಿನಗೆ ನೀರು"],["೬.ದೇಹದಲ್ಲಿ ನೀರಿಲ್ಲದಿರೆ ಆಗುವೆ ನೀನು ಸಣಕಲು","ನೀರಿಲ್ಲದೆ ಬೆಳೆಯಿಲ್ಲ, ಬೆಳೆಯಿಲ್ಲದೆ ನಾವೇ ಇಲ್ಲವಲ್ಲ!","ಬಿಸಿಲು ಬರಲಿ, ನೀರು ಆಗಲಿ ಬಾನಲ್ಲಿ ಬಿಳಿ ಮೋಡ","ಸುರಿದು ತಂಪ ಮಾಡಲಿ ಮಳೆ ಬೆಟ್ಟ-ಗುಡ್ಡಗಳನು"],["೭.ಈ ನೀರನ್ನು  ಉಳಿಸಬೇಕು ಮುಂದಿನವರಿಗೆ","ನಾವು ನೆಟ್ಟ ಗಿಡದ ಹಣ್ಣು ಮುಂದಿನವರಿಗೆ ಇರಲಿ","ನಾವು ಕಟ್ಟಿದ ಮನೆ ನೂರು ವರುಷ ಬಾಳಲಿ","ಆ ಮನೆಯಲ್ಲಿ ಮಕ್ಕಳು ಮೊಮ್ಮಕ್ಕಳು ಇರಲಿ"],["೮.ಎಲ್ಲವೂ ಇದ್ದು ನೀರಿಲ್ಲದಿರೆ ಮನೆ ಶೂನ್ಯ","ರಾಮ ಲಕ್ಷ್ಮಣನಿಗೆ ಹೇಳಿದ ಮಾತೊಂದಿದೆ.","ನಿರ್ಮಿಸು ಪರ್ಣಕುಟೀರವನು ನೀರಿರುವಲ್ಲಿ","ಇಲ್ಲದಿರೆ ಬೇಡ, ನಿರ್ಮಿಸು ನೀನು ಬೇರೆಡೆಗೆ"],["೯.ರಣಭೂಮಿಯಲ್ಲಿ ನೀರು ತರುವವರು ಯಾರು ?","ಬೀಷ್ಮ ನೀರು ಕೇಳಿದ, ಬಿಂದಿಗೆ ನೀರು ಸಾಲಲಿಲ್ಲ","ಅರ್ಜುನ ಬಾಣ ಬಿಟ್ಟು ಚಿಮ್ಮಿಸಿದ ನೀರಿನ ಬುಗ್ಗೆ","ನಮ್ಮ ದೇಶದಲ್ಲಿ ಹಾಗೆ ಚಿಮ್ಮಬೇಕು ನೆಲ ಜಲ"],["೧೦.ಉಪ್ಪು ನೀರು ಸಿಹಿ ನೀರಾಗಿ ಮೇಘವಾಗಲಿ","ಕಾಲ-ಕಾಲದಲಿ ಸುರಿದು ಮಳೆ ಜನ ನಲಿಯಲಿ","ಆ ಬಾಲ-ವೃದ್ಧರು ನೀರು ಕಂಡು ಕುಪ್ಪಳಿಸಲಿ","ಇರಲಿ ಕಿವಿ ಮಾತು, ನೀರೊಡನೆ ಬೇಡ ಸರಸ"]],"filename":"poems__38__1594903346343.json"}