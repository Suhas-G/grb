{"id":96,"title":"೯೫.ಭವಿಷ್ಯ","createdTime":"2020-07-22T15:34:12.664Z","updatedTime":"2020-07-22T15:34:12.664Z","paragraphs":[["೧.ಎಸೆದರೆ ಕಲ್ಲು, ಮಾವಿನಕಾಯಿ ಮರಕೆ","ಒಂದೆರಡು ಉದುರೀತು ಮಾವಿನಕಾಯಿ","ಗುರಿ ತಪ್ಪಿದರೂ ಅನ್ಯರಿಗೂ ತಾಗೀತು","ಮುಂದಾಗುವುದು ಬಲ್ಲವರಿಲ್ಲ ಬಿಡಿ"],["೨.ಜಾತಕ ಸರಿಯಿದ್ದರೆ, ಫಲವು ಸರಿ","ಇಲ್ಲದಿರೆ ಸರಿ ಹೇಗಾದೀತು ಭವಿಷ್ಯ ?","ಸರಿಯಾದ ಜಾತಕಕ್ಕೆ ಸಾಕ್ಷಿ ಏನು ?","ಮುಂದಾಗುವುದು ಬಲ್ಲವರಿಲ್ಲ ಬಿಡಿ"],["೩.ಹೇಳಿದ ಕೆಲ ಭವಿಷ್ಯ ಕಾಕತಾಳೀಯವೆ?","ಜ್ಯೋತಿಷ್ಯ ಆದೀತು ಕೆಲವರಿಗೆ ಇದು ನಂಬಿಕೆ","ಹೇಳಿ ಭವಿಷ್ಯವನು ಮಾಡದೆ ಆತ್ಮವಂಚನೆ","ಮುಂದಾಗುವುದು ಯಾರೂ ಬಲ್ಲವರಿಲ್ಲ ಬಿಡಿ"],["೪.ಇಂದು ಇದ್ದವನು ನಾಳೆ ಸತ್ತಾನು","ಜಾತಕದಲ್ಲಿ ಇದ್ದೀತು ತುಂಬು ಜೀವನ","ಇದನು ಕಂಡು ಬೆದರೀತು ಮನೆ ಜನ","ಮುಂದಾಗುವುದು ಯಾರೂ ಬಲ್ಲವರಿಲ್ಲ ಬಿಡಿ"],["೫.ನಷ್ಟವಾದರೆ ಕೇಳುವರು ಕಣಿಯ","ಆದೀತು ಭವಿಷ್ಯ ಮನಕೆ ಸಮಾಧಾನ","ಅದೇ ನಿಜವೆಂದರೆ ಕೆಲಸ ಕೆಟ್ಟೀತು","ಮುಂದಾಗುವುದು ಯಾರೂ ಬಲ್ಲವರಿಲ್ಲ ಬಿಡಿ"],["೬.ಮಗುವಿಗೆ ವಿದ್ಯೆ ಹತ್ತದು ಎನ್ನಬಹುದೆ?","ಪರಿಣಾಮವಾದೀತು ಮಗುವಿನ ಮನಕೆ","ಬಡವನಿಗೆ ಯಾಗ ಮಾಡು ಎನ್ನಬಾರದು","ಮುಂದಾಗುವುದು ಯಾರು ಬಲ್ಲವರಿಲ್ಲ ಬಿಡಿ"],["೭.ಭವಿಷ್ಯವೆಂದರೆ ಮುಂದಾಗುವ ನಡೆ","ಜ್ಯೋತಿಷ್ಯದಲಿ ಪ್ರಕಾರಗಳು ಮೂರು","ಅವು ಹೇಳುವವು ಗ್ರಹ ನಕ್ಷತ್ರಗಳ ಕಾಟ","ಮುಂದಾಗುವುದು ಯಾರೂ ಬಲ್ಲವರಿಲ್ಲ ಬಿಡಿ"],["೮.ಭಾರತದ ಜ್ಯೋತಿಷ್ಯ ಫಲಮಾತ್ರವಲ್ಲ","ಅದೊಂದು ಮಹಾನ್ ಪಂಡಿತರ ಕೊಡುಗೆ","ಡಾಂಬಿಕರೆ! ಹೆಸರು ಕೆಡಿಸಿದರೆ ಜೋಕೆ !","ಮುಂದಾಗುವುದು ಯಾರು ಬಲ್ಲವರಿಲ್ಲ ಬಿಡಿ"],["೯.ಜ್ಯೋತಿಷ್ಯ, ಮಾರ್ಗದ ಪಕ್ಕದ ವಸ್ತುವಲ್ಲ","ನಂಬಿಸಿ ದೋಚುವ ವಸ್ತುವೂ ಅಲ್ಲವಿದು","ಗಲ್ಲಿಗಳಲಿ ಫಲಕವಿಟ್ಟು ಮಾಡದಿರಿ ಮೋಸ","ಮುಂದಾಗುವುದು ಯಾರೂ ಬಲ್ಲವರಿಲ್ಲ ಬಿಡಿ"],["೧೦.ಸಂಪಾದಿಸಿ ಶಾಸ್ತ್ರದಲಿ ಆಳವಾದ ಜ್ಞಾನ","ಹೇಳಿ ಭವಿಷ್ಯ, ಶಾಸ್ತ್ರ ಬಿಡದೆ. ತಡೆಯಲಿಕ್ಕಿಲ್ಲ","ಹೊಟ್ಟೆ ಪಾಡಿಗಾಗಿ ಬೆಂಕಿಯನ್ನು ಮುಟ್ಟಬೇಡ","ಮುಂದಾಗುವುದು ಯಾರೂ ಬಲ್ಲವರಿಲ್ಲ ಬಿಡಿ"]],"filename":"poems__96__1595432052664.json"}