{"id":4,"title":"೨.ಸುಮ್ಮನೆ","createdTime":null,"updatedTime":"2020-06-09T15:35:26.611Z","paragraphs":[["೧.ನಾವು ಅಪ್ಪಟ ಭಾರತೀಯರು","ಆದರಿಲ್ಲ ನಮಗೆ ಅದರ ಪಟ್ಟ","ನೀತಿ ನಿಯಮಗಳು ಇಲ್ಲಿವೆ","ಪಾಲಿಸುವವರು ಯಾರಿಲ್ಲ ಇಲ್ಲಿ"],["೨.ಹಾಕುವರು ಫಲಕವ ಮುಂದೆ","ನಾವು ಬದ್ಧ ಸರ್ಕಾರದ ನೀತಿಗೆ","ಬಂದು ಪರಿಶೀಲಿಸಿದಾಗ ಅವರು","ಮಾಡುವರು ಕೈಯ್ಯ ಬಿಸಿ ಬಿಸಿ"],["೩.ಇದಾಗದು ಅದಾಗದು ಎಂಬರು","ಇಳಿದರೆ ಜೇಬಿಗೆ ಸರಿಸರಿಯಾಗಿ","ಕಟ್ಟಳೆಗಳನು ಗಾಳಿಗೆ ಬೀಸಿ ತೂರಿ","ಅದು ಇದು ಎಲ್ಲ ಆಗುವುದೆಂಬರು"],["೪.ಇನ್ನು ಕೆಲವರು ಪಾಲಿಸುವರು","ತಮ್ಮ ತಮ್ಮ ಅನುಕೂಲನೋಡಿ","ಬಿಡುವರಲ್ಲೇ ಅನಾನುಕೂಲ ನೋಡಿ","ಎಲ್ಲಾ ಉಂಟು ಬೇಕಾದದ್ದು ಬಿಟ್ಟು"],["೫.ಕೊಡಲುಂಟು ದವಸ ಧಾನ್ಯ ಪೇಯ","ಕೈ ಮುಂದೆ ಮಾಡಿ ಕೊಡುವವರಿಲ್ಲ","ಅಸ್ತು ಎಂಬರು ಹುಳವನು ತಿಂದರು","ಅಪಕಾರವನ್ನೇ ಉಪಕಾರ ಎನ್ನುವರು"],["೬.ಚಿಕ್ಕ ಪುಟ್ಟ ಸಂಘ ಸಂಸ್ಥೆಗಳು","ದೊಡ್ಡ ದೊಡ್ಡ ಅವ್ಯವಹಾರಗಳು","ಅಬ್ಬಾ ! ಮೇಲಾಯಿಸಿ ಇಳಿಸುವ,","ಮೋಹ ಮಾಯಾ ಪಾಶ ಬಂಧನ"],["೭.ಅವರು ಹೇಳಿದರೆಂದು ಇವರು","ಇವರು ಹೇಳಿದರೆಂದು ಅವರು","ಸುಳ್ಳು ಮೋಸಗಾರರ ಮೋಜು","ನಂಬಿ ಬದುಕುವ ನಾವು ನೀವು"],["೮.ಕೇಳುತ್ತಾರವರು ಹೀಗೆ ಹೇಳಿ ನೀವು","ಇದು ಅನ್ಯಾಯವಲ್ಲವೇ ಮಹಾ ಸ್ವಾಮಿ !","ಅನ್ಯಾಯವೇ ? ಇಲ್ಲಿ ಇದೇ ನ್ಯಾಯ ರೀ","ಮೆಟ್ಟಿ ಬದುಕುವ ಕಸುಬು ಸ್ವಾಮಿಗಳೆ !"],["೯.ಮರೆಯ ಬಾರದು ನೀವು ಅವರು","ಮಿತಿಯಿದೆ ಅಂತಿಮವಾದ ಗೆರೆಯಿದೆ","ಮಿತಿ ಮೀರಿದರೆ ಕಾದಿದೆ ಅವನತಿ","ಇದು ಚಿಕ್ಕದೊಂದು ಎಚ್ಚರಿಕೆ ಗಂಟೆ"],["೧೦.ಹೇಳುವುದು ಒಂದು ಮಾಡುವುದು ಬೇರೆ","ಹಗ್ಗದಂತಿರುವ ಹೆಬ್ಬಾವಿನ ವಂಶದವರು ಅವರು","ಕೊಟ್ಟು ಕಸಿಯುವ ಚಾಳಿಯ ಹವ್ಯಾಸ ಅವರದು","ಮಾಡಿಕೊಳ್ಳಲಿ ಅವರಂತರಂಗದ ವಿಮರ್ಶೆಯನು"]],"filename":"poems__4__1591713753514.json"}