{"id":4,"title":"೧. ವಚನದಲಿ ಪೇಳುವೆ ಆತ್ಮ ಚರಿತೆ","createdTime":"2020-06-09T14:42:33.514Z","updatedTime":"2020-06-09T14:42:33.514Z","paragraphs":[["೧.ಗುರು ಪರಂಪರೆಯನು ಒಲುಮೆಯಲಿ ನಮಿಸಿ","ಆದಿ ಪೂಜ್ಯಗೆ ಪತ್ರೆ ಪುಷ್ಪಫಲಗಳನು ಸಮರ್ಪಿಸಿ","ಅಪ್ಪ-ಅಮ್ಮಂದಿರ ಶ್ರೀ ಪಾದಕಮಲವ ತೊಳೆದು","ಕುಲದೇವರನು ಮುದದಿ ಅರ್ಚಿಸಿ ಪೂಜೆಗೈದು","ಸ್ವೀಕರಿಸಿ ಅನುಗ್ರಹ, ಪ್ರಸಾದವನು ಸ್ವೀಕರಿಸಿ"],["೨.ಪೇಳುವೆನೀಗ ನನ್ನಾತ್ಮ ಕಿರು ಚರಿತೆಯನು","ಕೇಳಿರೆನ್ನಯ ಮನದ ಬಯಕೆಯ, ಬೇಸರಿಸದೆ","ಹುಟ್ಟಿದೆ ವನಸಿರಿಯ ಉತ್ತರ ಕನ್ನಡ ಜಿಲ್ಲೆಯಲಿ","ಹುಟ್ಟಿದೆನು ಯಲ್ಲಾಪುರದ ಉಪಮಂಡಲದಲಿ","ಹುಟ್ಟಿದೆ ಕರ್ನಾಟಕ ದೇಶದ ಹುಲಗಾನಿನಲಿ"],["೩.ಗೋಪಾಲಭಟ್ಟರ ಪೌತ್ರನಾಗಿ,ರಾಮಕೃಷ್ಣನ","ಸುತನಾಗಿ,ಜನಿಸಿದೆ ದೇವಕಿ ಗರ್ಭಾಂಬುಧಿಯಲಿ","ಮನೆಗೆ ಹಿರಿಮಗನ ಹಿರಿಯ ಮಗನಾಗಿ ಜನಿಸಿದೆ","ಪರಂಪರೆಯ ಉಳಿಸುವ ಹೆಸರನ್ನೆ ಇಟ್ಟರು ನನಗೆ","ಕರೆದರು ಗೋಪಾಲನೆಂದು ನನ್ನ ತಾತನ ಹೆಸರು","ಉಳಿಸುವುದು ಈ ಪರಂಪರೆ ಹಿರಿಯರ ಅಂಕಿತವ"],["೪.ಅಂಬೆಗಾಲಿಡುವ ಬಾಲ್ಯವನು ಕಳೆದು ನಾನು","ಸನಿಹದಿ ಯಾವ ಪಾಠಶಾಲೆಗಳು ಇಲ್ಲದನು ನೆನೆದು","ನನ್ನಮ್ಮನ ಹಿರಿಯಕ್ಕನ ಮನೆ ಕನ್ನಡಗಲ್ಲನು ಸೇರಿ","ಆರು ಅಕ್ಕ-ತಂಗಿಯರು ಅಣ್ಣತಮ್ಮಂದಿರ ಜೊತೆ","ಸೇರಿ ಹರುಷದಿ ಕಲಿತೆನು ನಾಲ್ಕನೆ ತರಗತಿಯನು","ಸಾಗಿತು ಸರಸ್ವತಿಯ ಕೃಪೆ ದಿವ್ಯ ಅನುಗ್ರಹದಲಿ"],["೫.ಸೇರಿದೆನು ದೈವಯೋಗದಲಿ ಬಳಗಾರ ಊರು","ಉಳಿದೆನು ನಾರಾಯಣಜ್ಜನ ಮನೆಯ ತಂಪಿನಲಿ","ಈ ಮನೆಯ ಪೆಸರು “ಹಳ್ಳಿಮನೆ” ಸುರ ಮಂದಿರ","ಅಲ್ಲಿಹರು ಪಂಚ ಪಾಂಡವರಂತಿಹ ಅಣ್ಣಂದಿರು","ಕಲಿತೆನು ಅಲ್ಲಿ ಐದರಿಂದ ಏಳು ತರಗತಿಗಳು","ಮುಗಿಯಿತು ಕಣ್ಣು ಬಿಡುವದರಲಿ ಮೂರು ವರುಷ"],["೬.ಮನೆಯಲ್ಲಿ ಹೇಳಲಾಗದ ಕಿತ್ತು ತಿನ್ನುವ ಬಡತನ","ಅದು ಸಾಲದಕ್ಕೆ ಮೂರು ಹೆಣ್ಣು ಎರಡು ಗಂಡುಗಳು","ಮಕ್ಕಳಿಗೆ ಕಲಿಸಲು ವಿದ್ಯೆ, ಬಿಡಿ ಕಾಸಿಲ್ಲ ಅಪ್ಪನ ಬಳಿ","ಹೊಲ ತೋಟದಲಿ ದುಡಿದರೂ ಅಲ್ಪ ಮಾತ್ರ ಬೆಳೆ","ಊಟಕ್ಕೆ ಸಾಲದ ಹೊಲ ತೋಟಗಳಿದ್ದರೇನು ಫಲ ?","ತೀರ್ಥರೂಪರು, “ಸರಸ್ವತಿ ಜೊತೆ ಲಕ್ಷ್ಮಿ” ಇರುವಳು"],["೭.ಕಲಿ ಮೊದಲು ಬರುವುದು ತಾನೆ ಐಸಿರಿ ಎಂದರು","ಭಾಗ್ಯದ ಬೆಳಕನು ಬೊಮ್ಮನು ಬರೆದಿಹನು ನನ್ನಲಿ","ಬಾರನು ಅದನು ಅಳಿಸಲು ಇನ್ನೊಬ್ಬ ಬೊಮ್ಮನು","ಬಾಳಗಿಮನೆ ಇಗ್ಗಣ್ಣನು ವಿಘ್ನವ ಸರಿಸಿ ಆಸೆಯನು","ಬೆಳಸಿ, ಕಲಿಸಿದನು ವೇದ, ಸಂಸ್ಕೃತ ಸಾಹಿತ್ಯವನು","ಬದುಕಲು ಕಲಿಸಿದನು, ಮಾಡಿ ಧರ್ಮ ಪಾಠವನು"],["೮.ವರ್ಷ ಒಂದು ಕಳೆದಾಗ ಮುಗಿಯಿತು ಪ್ರಾಥಮಿಕ","ವೇದ-ಸಂಸ್ಕೃತ, ಆಗ ನಮ್ಮೊಡನಿದ್ದ ರಾಮ-ನಿಂಗಣ್ಣ","ಗಂಗಾಧರ ವೆಂಕಣ್ಣ ಇಂದೂ ಇರುವರು ಗೆಳೆಯರಾಗಿ","ಕಳಚೆ ಪಾಠಶಾಲೆ ಮರೆಯಲಾಗದ ಬೆಚ್ಚಗಿನ ನೆನಪು","ಇರಿಸಿಕೊಳ್ಳಬೇಕಲ್ಲವೆ ಮಾನವ ಜೀವಿ ಹೆದ್ದಾಸೆಯನು","ಆ ಬಳಿಕ ಸೇರಿದೆನು ಶ್ರೀಸ್ವರ್ಣವಲ್ಲೀ ಗುರುಪೀಠವನು"],["೯.ಗುರುಸೇವೆ ಜೊತೆಗೆ ಕಲಿತೆನು ವೇದ ಸಾಹಿತ್ಯ ಕಾವ್ಯ","ಸಿಕ್ಕಿತೆನೆಗೆ ಶ್ರೀ ಸರ್ವಜ್ಞೇಂದ್ರ ಸರಸ್ವತಿ ಯತಿಗಳನುಗ್ರಹ","ಹೂವು ತುಳಸಿ ಗರಿಕೆ ಸಲ್ಲಿಸಿದೆ, ಮಠದ ದೇವರ ಅನುಗ್ರದಿ","ಮುಗಿಸಿ ಕಾಲೋಚಿತ-ಪ್ರಯೋಗ ಕಾವ್ಯ ನಾಟಕ ಸಾಹಿತ್ಯ,","ತೆರಳಿದೆನು ರಾಜೇಶ್ವರಿಗೆ ವಂದಿಸಿ ಗೋಕರ್ಣೇಶನ ಸನ್ನಿಧಿಗೆ","ಮೇಧಾದಕ್ಷಿಣಾಮೂರ್ತಿ ಸಂಸ್ಕೃತ ಮಹಾವಿದ್ಯಾಲಯವದು"],["೯.ಗುರುಸೇವೆ ಜೊತೆಗೆ ಕಲಿತೆನು ವೇದ ಸಾಹಿತ್ಯ ಕಾವ್ಯ","ಸಿಕ್ಕಿತೆನೆಗೆ ಶ್ರೀ ಸರ್ವಜ್ಞೇಂದ್ರ ಸರಸ್ವತಿ ಯತಿಗಳನುಗ್ರಹ","ಹೂವು ತುಳಸಿ ಗರಿಕೆ ಸಲ್ಲಿಸಿದೆ, ಮಠದ ದೇವರ ಅನುಗ್ರದಿ","ಮುಗಿಸಿ ಕಾಲೋಚಿತ-ಪ್ರಯೋಗ ಕಾವ್ಯ ನಾಟಕ ಸಾಹಿತ್ಯ,","ತೆರಳಿದೆನು ರಾಜೇಶ್ವರಿಗೆ ವಂದಿಸಿ ಗೋಕರ್ಣೇಶನ ಸನ್ನಿಧಿಗೆ","ಮೇಧಾದಕ್ಷಿಣಾಮೂರ್ತಿ ಸಂಸ್ಕೃತ ಮಹಾವಿದ್ಯಾಲಯವದು"],["೧೧.ಶರವೇಗದಿ ಕಳೆಯಿತು ಮೂರು ದಶಕಗಳು ಶಿಷ್ಯರ ಜೊತೆಯಲಿ","ಕಲಿತೆ ಕಲಿಸಿದೆ ಸಾರ್ಥಕವೆನಿಸಿತು ಧನ್ಯತೆಗಳ ಸರಮಾಲೆಯಲಿ","ಕಡು ಬಡತನವ ಕಳೆದು ಸಂಸಾರದಲಿ ಅರಳಿದ ಕುಸುಮದ ಜೊತೆ","ಕಳೆದ ದಿನಗಳು, ಪುಟ್ಟ ಹೆಜ್ಜೆಯಲಿ ದೊಡ್ಡ ಹೆಜ್ಜೆಗೆ ಬೆಳೆದ ಕುವರ","ಇನ್ನೇನು ಬೇಕು ? ಕಾವ್ಯ ಕುಸುಮ ಉದಯಿಸಲು ಬದುಕಿನಂಚಿನಲಿ","ಮನ ಮೆಚ್ಚಿದ ಮಡದಿಯ ಜೊತೆ  ಹಚ್ಚಿರುವೆನು ಕಿಚ್ಚನು ಸಗ್ಗಕೆ"],["೧೨.ಸೀತಾರಾಮ ರಾವ್ ಭವಾನಮ್ಮನವರ ಕುಮಾರಿ ಮಧುರಳನು","ವರಿಸಿ, ಸಂವತ್ಸರಗಳೆರಡನು ಕಳೆದಾಗ ಜನಿಸಿದವ ಕಂದ ಸುಹಾಸ,","ನೋಡ ನೋಡುತ ಕಲಿಯುತ ಬೆಳೆದನು ಪಡೆದನು ತಾಂತ್ರಿಕ ಪದವಿ","ಹಲವು ತರಗತಿಗಳಲಿ ಪಾಠ್ಯ,ಪಾಠ್ಯೇತರಗಳಲಿ ಗಳಿಸಿದನು ಕೀರ್ತಿ","ಕಲಿತ ಶಾಲೆಗೆ ತಂದು ಕೀರ್ತಿ, ಹೆಚ್ಚಿಸಿದನು ಜನನಿ ಜನಕರ ಗೌರವ","ದೇವನೆ ! ಸಾಕಷ್ಟು ಕೊಟ್ಟಿರುವೆ ಇನ್ನೇನು ಬೇಡೆನು ಇರಲಿ ನಿನ್ನ ಕರುಣೆ"]],"filename":"poems__4__1591713753514.json"}