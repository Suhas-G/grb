{"id":92,"title":"೯೧.ವೇದನೆ","createdTime":"2020-07-22T14:54:47.337Z","updatedTime":"2020-07-22T14:54:47.337Z","paragraphs":[["೧.ವಿನಾ ಕಾರಣ ಬಂದಿತವನಿಗೆ ಕೋಪ","ತಡಮಾಡದೆ ಗುದ್ದಿದನು ಗೆಳೆಯನಿಗೆ","ಗುದ್ದಿಸಿ ಕೊಂಡವಗೆ ಬಂದಿತು ಅಳು","ಗುದ್ದಿದವನಿಗೆ ಬಂದಿತು ಮುಗುಳ್ನಗೆ"],["೨.ಒಬ್ಬನಿಟ್ಟನು ವಿತ್ತಕೋಶದಲಿ ಹಣ","ನಕ್ಕನು ಅಧಿಕಾರಿ ನಮ್ರತೆ ಸೋಗಿನಲಿ","ತೆರೆಯಲಿಲ್ಲ ಮಾರನೆ ದಿನ ಬಾಗಿಲು","ಅವನು ನಕ್ಕನು ಇವನು ಅತ್ತನು"],["೩.ತಿನ್ನಬೇಡ ಅಂದನು ಅವನು","ತಿನ್ನದೇ ಮರೆಯಾದನು ಇವನು","ಅದ ನೋಡಿ ತಿಂದನು ಅವನು","ತಿನ್ನದೆ ಇದ್ದವನು ಹಸಿದು ಸತ್ತನು"],["೪.ಹಾವನ್ನು ಕಂಡು ಹೇಳಿದನೊಬ್ಬ","ಅದು ಹಾವಲ್ಲ ಹಾವಿನಂತ ಹಗ್ಗ","ಹಗ್ಗದ ಭ್ರಮೆಯಲಿ ಹಿಡಿದ ಹಾವು","ಸುಳ್ಳಿಗನು ನಕ್ಕನು ಅವನು ಸತ್ತ"],["೫.ಕುಡಿದೆನು ನಾನು ಬಿಸಿ ಕಾಫಿ","ಚುರ್ ಎಂದಿತು ನಾಲಗೆ ತುದಿ","ಪಕ್ಕದವ ನಕ್ಕ ಅವಗಿಲ್ಲ ಆತಂಕ","ನೋವು ನನಗೆ, ಅವಗಿರಲಿ ನಗು"],["೬.ಗಡಿಯಲ್ಲಿ ನಿಂತಿರುವನು ಸೈನಿಕ","ಸಹಿಸುವನು ವೈರಿ ಗುಂಡಿನ ನೋವು","ಕುಳಿತಿರುವೆವು ನಾವು ಬೆಚ್ಚನೆಯಲಿ","ನಮಗಿಲ್ಲ ಅನ್ಯರ ನೋವಿನ ಚಿಂತೆ"],["೭.ಜ್ವರದಿಂದ ಬಳಲಿ ಬಿದ್ದನು ಮಾರ್ಗದಲಿ","ಸೇರಿಸಿದೆನು ಕರುಣೆಯಲಿ ವೈದ್ಯರಲಿ","ಕಳೆಯಿತು ಮರುದಿನ ಅವನ ಬಳಲಿಕೆ","ಹೋದರೆ ನಾನು, ನೋಡಲಿಲ್ಲ ಅವನು"],["೮.ಕೊಡದೆ ತಿಂದನವನು ಸಿಹಿಯನು","ನನಗೆ ಕೊಟ್ಟನು ಅವನು ಕಹಿಯನು","ಅವನು ಬದುಕಿದನು ಮೂರು ದಿನ","ಬದುಕಿದೆನು ನಾನು ನೂರು ವರುಷ"],["೯.ನಾನು ಹಾಕಿದೆನು ಅವನಿಗೆ ಏಟು","ಎನೋ ಸುಖವೆನಿಸಿತು ಆಗ ನನಗೆ","ಅವನು ತಿಕ್ಕಿಕೊಂಡನು ತನ್ನ ಬೆನ್ನು","ಅವನ ಮುಖದಲಿತ್ತು ವೇದನೆ ಕೋಪ"],["೧೦.ಒಬ್ಬನ ಸುಖ ಇನ್ನೊಬ್ಬನ ದುಃಖ","ಅನುಕೂಲತಾ ವೇದನೆ ಆದೀತು ಸುಖ","ಪ್ರತಿಕೂಲತಾ ವೇದನೆ ಆದೀತು ದುಃಖ","ವಿಷಯದಲಿ ಮಿಳಿತವಾಗುವುದು ಸಿದ್ಧಾಂತ"]],"filename":"poems__92__1595429687337.json"}