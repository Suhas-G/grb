{"id":46,"title":"೪೫. ನನ್ನ ಕರುಳು","createdTime":"2020-07-17T05:43:48.608Z","updatedTime":"2020-07-17T05:43:48.608Z","paragraphs":[["೧. ಮನ ಬಿಚ್ಚಿ ಅಪ್ಪ-ಅಮ್ಮನ ಜೊತೆ","ಮಾತಾಡನೊಲ್ಲನು, ತೋರನು ಪ್ರೀತಿಯ","ಗೊತ್ತು ನನಗೆ ನಿನ್ನೊಡಲ ಪ್ರೀತಿಯು","ನೀ ಹೇಳದೆ ನಾ ನಿನ್ನ ಬಲ್ಲೆ ಮಗುವೆ"],["೨. ಕೇಳಿದರೆ ನಿನಗೆ ತಿಳಿಯುವಾಸೆಯಿಲ್ಲ","ಸಿಡುಕುವೆ ಯಾಕೆ ಅನುಕ್ಷಣದಲಿ ?","ಹುಡುಕು ನೀ ಸಹನೆ ನೀ ನಿನ್ನಲ್ಲಿಯೆ","ಕಲಿಯಬೇಕು ಮೃದು-ಮೆಲು ಮಾತನು"],["೩. ಕೂಡ್ರ ಬಾರದು ಸುಮ್ಮನೆ ನಾವಿಂದು","ಅನಿಸುವುದಿಲ್ಲವೇಕೆ ಮಗನೆ ನಿನಗೆ ?","ಸಾಧನೆ ಮಾಡುವವರಿಗೆ ಇವೆಲ್ಲಗಳು","ತರಲಾರವು ಶುಭ ಶೋಭೆ ಮಗನೆ"],["೪. ಜೀವನ ರಂಗ ಒಂದು ಚದುರಂಗ","ಗೆಲವು ಜೀವನದಿ ಒಂದು ಅನಿಶ್ಚಿತ","ಆದರೂ ಇರಬೇಕು ಪ್ರಾಮಾಣಿಕ ಯತ್ನ","ಕಲ್ಲು ಬಂಡೆಯಂತಿರಬೇಕು ಏನೆ ಬಂದರು"],["೫. ಸಾಧಕನಿಗುಂಟು ಗೌರವ ನಾಡ ತುಂಬ","ಉಳಿಸಬೇಕು ನಾವು-ನಮ್ಮತನ, ಮನೆ","ಆಗಬೇಕು ನಾವು ನಾಡಿಗೆ ದೀವಿಗೆ","ಅದು ಆರ್ಥಿಕತೆಯ ಸಾಧಕ ಬದುಕು"],["೬. ಮಹಾತ್ಮರ ಜೀವನ ಚರಿತೆಗಳನು","ಓದಿದೆಯಲ್ಲ ! ಬಾಲ್ಯದ ಆ ದಿನಗಳಲಿ","ಆ ತತ್ತ್ವ ಸಿದ್ಧಾಂತಗಳ ಮರತೆಯೇಕೆ","ಆಗ ಬೇಕು ಅವರ ಚರಿತೆ, ನಮ್ಮಚರಿತೆ"],["೭. ಓದಿದೆಯಲ್ಲ, ಕತೆ-ಕಾವ್ಯ ನಾಟಕಗಳನು","ಮರತೆಯಾಕೆ ನಿನ್ನ ತೆರದ ಬದುಕಿನಲಿ","ಓದಿದ್ದು ನೂರು, ಸಾವಿರ. ಮಾಡಿದ್ದೆಲ್ಲ ಬೇರೆ.","ತಿಳಿದೂ ಕೂಡ ನೀರಲ್ಲೇಕೆ ಮಾಡುವೆ ಹೋಮ"],["೮. ನಿನ್ನಪ್ಪ-ಅಮ್ಮನಿಗೆ ಅರ್ಥವಾಗದು ಇವೆಲ್ಲ","ನಿನ್ನ ಮನದಾಳದ ಆಚಾರ- ವಿಚಾರಗಳು","ಇನ್ನಾರು ತಿಳಿಯಲುಂಟು ಈ ವಿಚಾರಗಳನು","ಬಚ್ಚಿಡದೆ ಬಿಚ್ಚಿಡು ನನ್ನ ಮುದ್ದು ಕಂದ ನೀ"],["೯. ನಿನ್ನೊಳಿತು ಕೆಡಕು ಬಯಸುವ ನಮಗೆ","ನಿನ್ನ ಕರುಣೆಗಿಂತ ಪ್ರೀತಿ ಬೇಕು ನಮಗೆ","ಬರುವುದಂದು ಹಡೆದು, ಪಡೆದ ಧನ್ಯತೆ","ಅದೇ ಸಂಪಿಗೆಯ ಕಂಪು, ತಂಪು ನಮಗೆ"],["೧೦.ನಾನು ಹೇಳಿದ ತೆರದಿ ಇರಬೇಕೆಂದಿಲ್ಲ","ಬದುಕಬೇಕು ನಾವೆಲ್ಲ ಸುಂದರ ಬದುಕನು","ನೀನಿದ್ದರೆ ಸನಿಹ ಗಜ-ತುರಗ-ರಥ ಬಲ","ಹೊಡಿ ರಥ ನಾನೇ ಸಾರಥಿ ನೀನೇ ರಥಿ."]],"filename":"poems__46__1594964628608.json"}