{"id":29,"title":"೨೮. ಅತ್ತೆ-ಸೊಸೆ","createdTime":"2020-07-16T06:58:08.439Z","updatedTime":"2020-07-16T06:58:08.439Z","paragraphs":[["೧.ಅತ್ತೆ ! ನಿನ್ನ ಕತೆ ಹಳೆಕತೆ, ಬೇಡ ನನಗೆ","ನನ್ನ ಕತೆ ಹೊಸ ಕತೆ, ಬೇಡ ಅದು ನಿನಗೆ","ಕಸ ಮುಸುರೆ ನಿನಗಿರಲಿ, ಅದು ನನಗ್ಯಾಕೆ ?","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೨. ಕಟ್ಟಿದ ತುರುಬು ನಿನಗಿರಲಿ ನನ್ನತ್ತೆ","ಬಿಚ್ಚಿದ ತುರುಬು ಸೊಸೆಯಾದ ನನಗಿರಲಿ","ಬಂಗಾರ, ಒಡವೆ ನಿನಗಿರಲಿ ಕೊರಳ ತುಂಬ","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೩. ತಗ್ಗಿ ಬಗ್ಗಿ ನಡೆವ ಗೌರವ ಕೊಡಲಾರೆ","ಸರಿಯಿಲ್ಲ “ಸೊಸೆ” ಎಂಬ ಪ್ರಶಸ್ತಿ ಬೇಡ","ನನಗಿರಲಿ ನನ್ನ ನಡೆ, ನುಡಿ ಬಿನ್ನಾಣ","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೪. ಕಲಿತವಳೆಂಬ ಅಹಂಕಾರ ನನಗಿಲ್ಲ","ಸೊಸೆಯ ಮೇಲಿನ ಅಧಿಕಾರ ನಿಮಗಿಲ್ಲ","ಸುಮ್ಮನಿರಿ ನೀವು ನಿಮ್ಮ ಪಾಡಿಗೆ ನೀವು","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೫. ದುಡಿದು ತಂದು ಸುರಿಯುವನಲ್ಲ ನಾನು","ಇಡಬಾರದೇ ಆಳು-ಕಾಳು ದಂಡು-ಹಿಂಡು","ತೇದು ಬಿಡುವ ಗಂಧದ ಕೊರಡಲ್ಲ ನಾನು","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೬. ನನಗುಂಟು ಬೆಟ್ಟದಷ್ಟು ಆಸೆ-ಪಿಪಾಸೆ","ಉಡಬೇಕು ಚೆಂದದ ಉಡುಗೆ ತೊಡುಗೆ","ತಿನ್ನಬೇಕು ಇಂದಿನ ಬಗೆ ಬಗೆಯ ತಿನಿಸು","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೭.ತೊಡಲಾರೆ ನಾನು ಮೈತುಂಬ ಬಟ್ಟೆ","ಉಡಲಾರೆ ಮೈ ಕೈ ಮುಚ್ಚುವ ತೆರದಲಿ","ನನಗುಂಟು ನನ್ನದೇ ಆದ ರೂಪ ವೈವಿಧ್ಯ.","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೮. ನಾನುಡುವ ಸೀರೆ, ತೊಡುವ ಬಳೆ ಓಲೆ","ಕೊರಳಲ್ಲಿ ಧರಿಸಿದ ಹವಳದ ಸರಗಳ,","ಬಳಕು ದೇಹದ ಸೊಬಗಿನ ಸಿರಿತನಕೆ","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೯. ತಲೆ ಎತ್ತಿ ದಿಟ್ಟ ಹೆಜ್ಜೆಯ ಇಟ್ಟವಳು","ಅಬಲೆ ಪಟ್ಟವ ಮೆಟ್ಟಿ ನಿಂತವಳು ನಾನು","ಕುಸುಮ-ಶರನ ಸತಿಗೆ ಮಿಗಿಲೆನಿಪ ನನಗೆ","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"],["೧೦. ನನ್ನಂತ ಹೆಂಗಳೆಯರ ಕೀರ್ತಿಯ ಮೇಲೆತ್ತಿ","ರಾಜ್ಯ,ದೇಶವನಾಳುವ ಭಕುತಿ, ಶಕ್ತಿ ಇರುವಳು","ಕಾಲಿದ್ದು ಕೈಯಿದ್ದು ಹೆಳವನಾಗಲೆ ನಾನೀಗ","ಹೇಳ ಬೇಡ ನನಗೆ ಹಾಗೆ ಹೀಗೆ ನೀನತ್ತೆ"]],"filename":"poems__29__1594882688439.json"}