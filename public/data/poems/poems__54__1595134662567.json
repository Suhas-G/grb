{"id":54,"title":"೫೩. ನನ್ನ ಪಿಂಕಿ","createdTime":"2020-07-19T04:57:42.567Z","updatedTime":"2020-07-19T04:57:42.567Z","paragraphs":[["೧.ಬಾಲ್ಯ ಕಳೆದರೂ ಮಾಸಿಲ್ಲ ನೆನಪು","ನನ್ನ ಬಾಲ್ಯದಲ್ಲಿ ಇರೊದೊಂದೆ ಗೆಳೆಯ","ನನ್ನ ಕಂಡರದಕ್ಕೆ ಅದೇನು ಪ್ರೀತಿಯೊ","ನಕ್ಕು ನೆಕ್ಕುವುದು ಕಾಲು ಮುಖವನ್ನೆಲ್ಲ"],["೨.ನಾನು ಓಡಿದರೆ ಅದು ಓಡುವುದು","ನಾನು ಕುಳಿತರೆ ಕುಳಿತು ನೋಡುವುದು","ಎತ್ತರದಲ್ಲಿ ಎತ್ತಿ ಹಿಡಿದರೆ ದೋಸೆಯನು","ತಿನ್ನುವುದು ಅದು ಜಿಗಿದು ಪ್ರೀತಿಯಲಿ"],["೩.ಪೋಪಾಗ ನಾನು ಹೊಲ-ಗದ್ದೆಗಳಿಗೆ,","ಹಿಂದೆ-ಹಿಂದೆ ಬರುವುದು ಬಾಲ ಕುಣಿಸಿ","ಅದರ ತಲೆಯ ನೇವರಿಸಿದರೆ ಸಾಕದಕೆ","ಬೌ ಬೌ ಎಂದು ತೋರುವುದು ಪ್ರೀತಿ"],["೪.ಪಿಂಕಿಯ ಬಾಲ ಡೊಂಕಾದರೇನಂತೆ","ಅದರ ಪ್ರೀತಿ-ಕೆಲಸಕ್ಕಿಲ್ಲ ಅಂಕು-ಡೊಂಕು","ಮನೆಯವರೆಂದರೆ ಪ್ರಾಣ ಕೊಡುವ ಪ್ರೀತಿ","ಅದರ ಕಂಡರೆ  ನನಗೂ ಹಾಗೆ ಪ್ರೀತಿ ಎನ್ನಿ"],["೫.ಪಿಂಕಿಗೆ ಕೆಂಪು ಮೈಬಣ್ಣ, ಬಿಳಿ ಚುಕ್ಕಿಗಳು","ಅಲ್ಲಲ್ಲಿ ಉಂಟು ದೊಡ್ಡ ಸಣ್ಣ ಚುಕ್ಕಿ ಮೈತುಂಬ","ಕಪ್ಪು ಕಣ್ಣು, ಚಿಕ್ಕಮೂಗು, ಉದ್ದ ಮುಖ, ಕಿವಿ","ನೋಡಲು ಕವಿ ಕಲ್ಪನೆಯ ಸುರ-ಸುಂದರಿ"],["೬.ಮನೆಯವರ ಬಿಟ್ಟು ಬೇರೆಯವರ ಕಂಡರೆ","ನೋಡಬೇಕು ಅದರ ಶೌರ್ಯ-ಪರಾಕ್ರಮ","ಕಾಲು ಕೆರೆದು ಹಲ್ಲು ಕಿಸಿದು ಮುನ್ನುಗ್ಗುವಿಕೆ","ಇದು ನನ್ನ ಪಿಂಕಿಯೆ ! ಆಗುವುದು ಆಶ್ಚರ್ಯ"],["೭.ಪಿಂಕಿ ಕಳ್ಳ  ಕಾಕರಿಗೆ ಯಮ ಸದೃಶ","ಭಿಕ್ಷುಕರ ಕಂಡರೆ ಅದಕ್ಕಿಲ್ಲ ಮನಶ್ಶಾಂತಿ","ಬೆನ್ನಟ್ಟುವುದು ಕಣ್ಣಿಗೆ ಕಾಣುವವರೆಗೆ","ಕರೆದರೆ ಸಮ್ಮತಿಸುವುದು ಸ್ವಲ್ಪ ನಕ್ಕು"],["೮.ಮನೆಯ ಚಿಕ್ಕ ಮಕ್ಕಳನು ಅನ್ಯರು,","ಮುಟ್ಟಿದರೆ ಸಾಕು, ತೋರುವುದು ಕೋಪ","ಗುರ್ ಗುರ್ ಎಂಬ ಭಯದ ರಾಗದೊಳ್","ಕಾರುವುದು ತನ್ನ ಅಸಹನೆಯ ಬೆಂಕಿ"],["೯.ಒಂದೊಂದು ಸಲ ಶೀತ-ವಾತವಾಗಿ","ಮಲಗಿದರೆ ನನ್ನ ಪ್ರೀತಿಯ ಗೆಳತಿ ಪಿಂಕಿ","ಅನಿಸುವುದು ನನಗೇ  ಜ್ವರ ಬಂದಂತೆ","ಮುದ್ದಿಸಿದರೆ ಮರೆತು ಬಿಡುವುದು ನೋವ."],["೧೦.ನೀನಿದ್ದರೆ ಬೇಕಿಲ್ಲ ಬೇರೆ ಗೆಳೆಯರು","ನಿನ್ನ ದುಗುಡ ನೀನೆಂದೂ ಹೇಳಿದವಳಲ್ಲ","ನನ್ನುಸಿರಲಿ ನಿನ್ನುಸಿರು ಬಿಗಿದು ಕಟ್ಟಿರುವೆ","ಇರಲಿ ಸದಾ ನಿನ್ನೊಡನೆ ನನ್ನ ಬದುಕು"]],"filename":"poems__54__1595134662567.json"}