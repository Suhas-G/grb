{"id":69,"title":"೬೮.ಹೆದರದಿರು ನಾ ಬಂದೆ","createdTime":"2020-07-20T12:45:29.084Z","updatedTime":"2020-07-20T12:45:29.084Z","paragraphs":[["೧.ನಿಲ್ಲು ನಿಲ್ಲು ನಾ ಬಂದೆ ಅವಸರವ ಮಾಡದಿರು","ಹೋಗು ಹೋಗು ಮುಂದೆ ಬಳಕು ಹೆಜ್ಜೆ ಇಡುತ","ಅಲ್ಲಲ್ಲಿ ನಿಂತಿಹರು ನೀ ಬರುವ ದಾರಿ ಅಂಚಿನಲಿ","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೨.ಏನೂ ಅರಿಯದ ಮುಗುದೆ ಕುಸುಮ ಬಾಲೆ","ಬೀಸುವರು ಬಲೆಯನು ನೀನರಿವ ಮೊದಲು","ನೋಡಿ ನೋಡಿ ನಡೆಯಬೇಕು ಹಿಂದೆ ಮುಂದೆ","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೩.ಒಬ್ಬಳೆ ಹೊರಟರೆ ಸಾಕು ಬರುವರು ಹಿಂದೆ","ಹೂವನರಸುವ ದುಂಬಿಗಿಂತ ಜೋರು ಅವರು","ನಂಬದಿರು ಅವರ ಯೌವನದ ಬಿಳಿ ನಗೆಯನು","ಹೆದರದಿರು ಮುದ್ದಿನ  ಮಗಳೆ ನಾ ಬರುವವರೆಗೆ"],["೪.ಕೇಳಿದರೆ ಸಾಕು ಹತ್ತಿಸುವರು ಅಂಬಾರಿಯನು","ನಂಬಿ ಕೆಟ್ಟರೆ  ಕಳೆದು ಕೊಳ್ಳುವವರು ನಾವಲ್ಲವೆ ?","ಕೆಟ್ಟೆನೆಂದರೆ ಸಾಕೆನಿಸುವುದು ಬವಣೆಯ ಬದುಕು","ಹೆದರದಿರು ಮುದ್ದಿನ  ಮಗಳೆ ನಾ ಬರುವವರೆಗೆ"],["೫.ಉರಿವುದು ನನ್ನೊಡಲು ಕಂದಿದರೆ ನೀನು","ಕೆಂಪು ತುಟಿಯ ಹಾಲು ಹಲ್ಲಿನ ಮುದ್ದು ಮಗಳೆ","ನೀನು ಬಳಕುವ ಲತೆ ಮಂದಸ್ಮಿತೆ ಶುಚಿವ್ರತೆ","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೬.ನಿನ್ನಲಿದೆ ನಮ್ಮಯ ಪೂರ್ವಜರ ಸಂಸ್ಕೃತಿ","ನಿನ್ನಲಿದೆ ನಮ್ಮ ಪರಂಪರೆಯ ಭವ್ಯ ಸಂಸ್ಕಾರ","ಅದು ಹೀಗೆ ಬೆಳೆಯಲಿ ನಿನ್ನಲಿ ಸಾವಿರ ವರುಷ","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೭.ಜಗದ ವಿಸ್ಮಯ ಆ ದೇವನಿಗೆ ತಿಳಿದಿಹುದು","ಆ ರಕ್ಷಕನು ಕರೆದರೆ ಒಡೋಡಿ ಬಂದೆ ಬರುವನು","ಬೀಳದಿರು ಈ ಹಿಂದೆ ನೋಡದ ದುರ್ಗಮದಲಿ","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೮.ಕೇಳಿಹುದು ನಿನ್ನಯ ಮನದಾಳದ ಕೂಗು","ಅದನರಿತು ಕತ್ತಿಯನು ಹಿಡಿದು ಅರಸುತಿರುವೆ","ನಾರಿಲೋಕದೊಳು ಎಲ್ಲರಲು ನೀನಿರುವೆಯಲ್ಲ","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೯.ತಪ್ಪಿ ನಡೆಯುವವಳಲ್ಲ ಸಂಸ್ಕಾರವಂತೆ ನೀ","ಸಾಕಿ ಸಲುಹಿದ ನನಗೆ ತಿಳಿಯದೆ ಅಂತರಾಳ","ಹುಸಿಮಾಡದಿರು ಬದುಕಿಲ್ಲ ನನಗೆ ನಿನ್ನ ಬಿಟ್ಟು","ಹೆದರದಿರು ಮುದ್ದಿನ ಮಗಳೆ ನಾ ಬರುವವರೆಗೆ"],["೧೦.ಅಲ್ಲಿ ಇಲ್ಲಿ ಹುಡುಕುವಿಯೇಕೆ ಹಡೆದ ಪಿತನೆ !","ನಿನ್ನ ಮಗಳು ನಾನು, ಕತ್ತಿ ಪಿರಿದ ವೀರ ವನಿತೆ","ಅಬಲೆಯಲ್ಲ ಸಬಲೆ ನಾನು, ಹೇಡಿತನ ನನಗೇಕೆ ?","ಹೆದರದಿರು ನನ ಜನಕ ಬೆಳೆದಿರುವೆ ನಿನ್ನೆತ್ತರಕೆ"]],"filename":"poems__69__1595249129084.json"}