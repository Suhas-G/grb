{"id":63,"title":"೬೨.ಭೂಗತ ಕಿರಾತಕರು","createdTime":"2020-07-19T07:03:03.063Z","updatedTime":"2020-07-19T07:03:03.063Z","paragraphs":[["೧.ನೆಲದೊಳಗೆ ಹುದುಗಿದ ದಾವಾನಲ","ಭಕ್ತರಲ್ಲ ಇವರು ಸರ್ವ ಭುಕ್ತರೆ ಸರಿ","ಧರ್ಮವ ಕಾಯುವೆ ಎಂಬುದು ನಾಟಕ","ಕಟ್ಟುವರು ಸುಳ್ಳಿನ ಕಂತೆಯ ದೇಶವನು"],["೨.ಮಾತೃ ಸೇವೆಗೆ ಟೊಂಕಕಟ್ಟಿ ನಿಂತವರಲ್ಲ","ಕೈಯಲಿ ಕತ್ತಿ ಹಿಡಿದು ಇಡುವರು ಕಳ್ಳ ಹೆಜ್ಜೆ","ತಾಯ ಬಸಿರಲಿ ಅಡಗಿದ ಹೊಟ್ಟೆ ಹುಳಗಳು","ಭಸ್ಮ ಮಾಡುವರು ನನ್ನಮ್ಮನ ಕಂದರನು"],["೩.ಇರುವರು ಅಲ್ಲಲ್ಲಿ ದೇಶ-ದ್ರೋಹಿಗಳು","ಮುಖವ ನೋಡಿದರೆ ತಿಳಿಯದು ಸೋಗು","ಗುಹೆ ಜೋಪಡಿ ಸಂದು ಮೂಲೆಯಲಿ ವಾಸ","ಮಾಡುವರು ಮದ್ದು ಗುಂಡು ಬಾಂಬು ತಯಾರಿ"],["೪.ತಿಳಿದಿಲ್ಲ ಇವರು ಒಳ್ಳೆಯ ಕೆಲಸಗಳನು","ಅರಿವಿಲ್ಲದ ವಿದ್ಯೆಯಿಲ್ಲದ ಶತ ಮೂರ್ಖರು","ನಂಬಿ ಕೆಟ್ಟು ಜೀವದ ಬೆಲೆ ತಿಳಿಯದವರು","ಕೊನೆಗೊಮ್ಮೆ ತುಳಿವರು ಮಸಣದ ಹಾದಿ"],["೫.ಜಮ್ಮು ಕಾಶೀರ ಪಾಕು ನೆಚ್ಚಿನ ತಾಣ","ಗುಡ್ಡ ಕಾಡು ನದಿ ಹೊಳೆ ಎಲ್ಲ ಇವರದೆ","ಅಲ್ಲೆ ಕಾರ್ಯ ಸುಕರ ನಡೆಸುವರು ತಂತ್ರ","ಬಂದು ನಗರಕೆ ಇಡುವರು ವಿಧ್ವಂಸಕವನು"],["೬.”ಸಾಯಿಸಿ ಸಾಯುವೆವು” ಧೇಯವಾಕ್ಯ.","ಇದ್ದರೆ ನಾನೇ, ಸತ್ತರೆ ನೀವೇ ಸಾಯಬೇಕು","ಬದುಕಬಾರದು ಅನ್ಯರು ಎಂಬ ಛಲದವರು","ಧಾರ್ಮಿಕ ಮೂಢರು ಶುದ್ಧ ಕರ್ಮಠಿಗಳು"],["೭.ಕಳ್ಳತನದ ಯುದ್ಧದಿ ಪಳಗಿದವರಿವರು","ಮೀಸೆಯ ಜೊತೆ ಇಳಿಬಿಟ್ಟ ಗಡ್ಡದವರು","ತಲೆಮರಸಿ ಓಡಾಡುವ ಜಿರಳೆ ವಂಶಜರು","ಹುದುಗಿರುವರು ಬಿಳಿ ಕರಿ ಗೋಡೆ ಕಲ್ಲಲಿ"],["೮. ಇವರಿಗೊಂದೆ ಶಿಕ್ಷಣ,ನಾಶ ಸರ್ವನಾಶ","ಹೊಡಿ ಬಡಿ ಕಡಿ ಉರುಳಿಸು ಸಮಾಧಿಯಾಗು","“ನನಗಾರಿಲ್ಲ ನಿನಗಾರಿಲ್ಲ” ಮಂತ್ರ ಪಠಿಸಿಸುತ","ಅಮರರಾಗುವ ಪಾಠ ಪ್ರವಚನಗಳು ಇವರದು"],["೯.ನಿನ್ನ ಹಿಂದೆ ನಾವಿಲ್ಲ ಮುಂದೆಯೂ ನಾವಿಲ್ಲ","ಇದ್ದರೆ ಅವರೇ ನಿನ್ನಯ ಆ ಜನ್ಮ ಶತ್ರುಗಳು","ನೆನಪಿಡಿ ಸೆರೆಸಿಕ್ಕುವ ಮುನ್ನ ನಮ್ಮ ಮಾತು","ಬದುಕಿದರೆ ಸಾಯದೆ ನೀನು ನಮ್ಮ ಕೊಂದಂತೆ"],["೧೦.ತೆರೆಯ ಮರೆಯ ಕತ್ತಲೆಯ ಜೀವನ ಬಿಟ್ಟು","ಬಂದು ಬೆಳಕಿನಲಿ ಜನನಿ-ಜನಕರ ಕಣ್ಣನು ಒರೆಸಿ","ಕುಲವ ಉಳಿಸಿ ನಿಲ್ಲಿಸಿ ಧರ್ಮಾಂಧತೆಯನು ಬಿಟ್ಟು","“ಮಾನವೀಯತೆ”ಯ ಧರ್ಮವನು ಉಳಿಸಿ ಬೆಳಸಿ"]],"filename":"poems__63__1595142183063.json"}