{"id":1,"title":"ಗಣೇಶಸ್ತುತಿ","createdTime":null,"updatedTime":"2020-05-24T14:20:44.842Z","paragraphs":[["ನಮಿಸುತ ಕರಿಮುಖದವಗೆ  ಒಲವಿನಲಿ","ಪರಿಹರಿಸಿ ವಿಘ್ನಗಳ ಸರಮಾಲೆ ಎಲ್ಲವ","ಬರೆವ ಕವಿತೆಗಳ ಯಶವ  ಬಯಸಿ","ಹರಸು ನನ್ನ ಶಿರದಲಿರಿಸಿ  ನಿನ್ನ ಕರವನು"],["ವಿವಿಧ ಬಗೆಯಂಗಳ ಕವಿತೆಗಳನು ಸ್ಫುರಿಸಿ","ನಾಲಿಗೆಯನು ಚುರುಕು ಗೊಳಿಸಿ ತಣಿಸಿ","ವಿಷಯಂಗಳನು ಸಮಯಕೆ ಮನದಲಿರಿಸಿ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ದೂರ್ವಾಂಕುರವ  ತಲೆಯಲಿ ಕಿರೀಟವಾಗಿರಿಸಿ","ಒಂದು ಕೈಯಲಿ ಮೊದಕ ಪಾತ್ರೆಯ ಹಿಡಿದು","ಅನ್ಯ ಕೈಗಳಲಿ ಪಾಶಾಂಕುಶವ ಪಿಡಿದವನೆ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ಕುಂಚವನು ಹಿಡಿದು ಬರೆದು ಪುರಾಣಂಗಳ,","ಮೆಚ್ಚಿಸಿ ವ್ಯಾಸರ  ಆದಿ ಪೂಜಿತನಾಗಿರುವ ,","ಪಾರ್ವತೀ ಪ್ರಿಯನೆ ಶಂಕರಾನಂದನನೆ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ಬೆಟ್ಟದಂತಿಹ ದುರಿತಗಳನು ಪುಡಿಗೈವ","ಪುಣ್ಯ ಕ್ಷೇತ್ರದಿ ನೆಲಸಿ ಭಕ್ತರ ಪೊರೆವನೆ","ಕರಗುವವು ಸಂಕಟಗಳು ಕರುಣೆಯಲಿ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ದೇವರ ದೇವನೆ ಸುರಾಸುರವರಪ್ರದನೆ","ಪೂಜಿಪರು ನಿನ್ನ ಸಕಲ ಕಾರ್ಯಸಿದ್ಧಿಗೆ","ವಂದಿಪೆನು ಸಂಕಷ್ಟಹರ ಚರಿತನ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ಮಾನಸದಿ ಸಮರ್ಪಿಸುವೆ ಗೀತವಾದ್ಯ,","ನೃತ್ಯ,ಛತ್ರ, ಚಾಮರ ರಾಜೋಪಚಾರವ","ಬೆಳಗಿ ದೀಪವ ಆರಾಧಿಸುವೆ ವೈಭವದಿ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ಸ್ವೀಕರಿಸಿ ಸ್ವಲ್ಪವ ಬಹುವನೆ ಕೊಡುವ","ಶ್ರೀವರವರದ ಮಂಗಳ ಮೂರುತಿ,","ಉನ್ನತಿಯ ನತಿಯನು ಸದಾ ಪರಿಗ್ರಹಿಸಿ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ನಂಬಿ ನಿನ್ನನು ಹವಣಿಸಿದೆ ಬರೆಯಲು","ನಿನ್ನೊಲುಮೆ ನನಗಿರಲು ಅಂಜಿಕೆ ನನಗಿಲ್ಲ","ನೋಡದೆ ಹಿಂದೆ, ಅಡಿಯ ನಿರಿಸುವೆನು ಮುಂದೆ","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"],["ಅರಿತು ಅರಿಯದೆ ಮಾಡಿದ ತಪ್ಪುಗಳನು,","ತಂದೆಯು ಮಕ್ಕಳಂದದಿ ಕ್ಷಮಿಸಿ ಹರಸುತ,","ಪದಪುಂಜಗಳ ಮತಿಯಲಿಟ್ಟು ಪೋಷಿಸಿ,","ಹರಸು ನನ್ನ ಶಿರದಲಿರಿಸಿ ನಿನ್ನ ಕರವನು"]],"filename":"poems__1__1590317407826.json"}