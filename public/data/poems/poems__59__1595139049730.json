{"id":59,"title":"೫೮.ಸುಭಾಷಿತಗಳು","createdTime":"2020-07-19T06:10:49.730Z","updatedTime":"2020-07-19T06:10:49.730Z","paragraphs":[["೧.ಸುಗಂಧಿತ ಪುಷ್ಪದೊಂದು ಮರ","ಮಾಡುವುದು ವನವನ್ನೆಲ್ಲ ಸುಗಂಧ","ಒಬ್ಬ ಸುಪುತ್ರನಿದ್ದಡೆ ತುಂಬಿದ ಮನೆಗೆ","ಮಾಡುವನು ಕುಲವನ್ನೇ ಪಾವನವ"],["೨.ಹಣವನ್ನು ಅತಿ ಬಯಸುವವ ಅಧಮ","ಸದಾ ಮೌನ ಬಯಸುವವನು ಮಧ್ಯಮನು","ಸಜ್ಜನನನು ಮಾನವೊಂದೆ ಸಾಕೆನ್ನುವನು","ಅನ್ನುವರು ಇವರನ್ನೇ ಉತ್ತಮರಲಿ ಉತ್ತಮ"],["೩.ತಿಳಿಯಬೇಕು ಧರ್ಮ ಶಾಸ್ತ್ರವನು","ತಿಳಿದು ಬಿಡಬೇಕು ದುರ್ಮತಿಯನು","ತಿಳಿದು ಪಡೆಯಬೇಕು ಜ್ಞಾನವನು","ತಿಳಿದು ಪಡೆಯಬೇಕು ಮೋಕ್ಷವನು"],["೪.ಸಾವಿರ ಹಸುಗಳ ಗುಂಪಿನಲಿ ಕರು","ತಾಯಿಯನು ಮರೆಯದೆ ತಿಳಿಯುವುದು","ನೀ ಮಾಡಿದ ಪಾಪ ಕರ್ಮ ನಿನ್ನನ್ನು ಬಿಡದು","ನಿನ್ನನರಸಿ ನಿನ್ನ ಹಿಂದೆಯೇ ಬರದೆ ಇರದು"],["೫.ಬರಿದೆ ಹಲುಬದಿರು ನೀನು ಅನ್ಯರಲಿ","ನಿನ್ನೊಳಿರುವ ಆ ಬ್ರಹ್ಮ ರಹಸ್ಯವನು","ಉಪಯೋಗಿಸಬೇಕು  ಚತುರಮತಿಯನು","ಆಗ ಉಳಿಯುವುದು ನಿನ್ನ ಕೀರುತಿ"],["೬.ಗುಣಗಳಲಿ ವಿದ್ಯೆ ಕಾಮಧೇನು","ಸಮಯದಿ ಕೊಡುವುದು ಫಲವನು","ಪ್ರವಾಸದಲ್ಲಿರೆ ವಿದ್ಯೆಯೆ ತಾಯಿ","ಗುಟ್ಟಾಗಿಪ್ಪುದು ನಮ್ಮೊಳು ವಿದ್ಯೆ"],["೭.ಹಣವಿಲ್ಲದವನು ಬಡವನಲ್ಲ","ಅವನೇ ನಿಜವಾದ ಶ್ರೀಮಂತ","ವಿದ್ಯೆ ಇಲ್ಲದವ ಇಂದು ಇಳೆಯಲಿ","ಎಲ್ಲ ವಿಷಯಗಳಲ್ಲೂ ಅತಿ ಹೀನ"],["೮.ಇರಬೇಕು ಪ್ರಿಯ ಮಾತನಾಡುವರು","ಇರಬೇಕು ದಾನ-ಧರ್ಮ ಮಾಡುವವರು","ಅಂತಹ ಶ್ರೀಮಂತ ಚರಣಕೆ ನಮಿಪೆ","ಇವರೇ ನರರೂಪದ ದೇವತೆಗಳು"],["೯.ಧನ ವಿಯೋಗ ಮಾಡುವಾಗ ನರನು","ಯೋಚಿಸಬೇಕು ಅಚಲ ಖಗ ಬಕದಂತೆ","ನೆಕ್ಕಿ ನೆಕ್ಕಿ ತಿನ್ನಬೇಕು ತೋಳದ ತೆರದಿ","ಪುಟಿಯುತಿರಬೇಕು ಪುಟ್ಟಮಕ್ಕಳ ತೆರದಿ"],["೧೦.ನೃಪನು ಸಂಗ್ರಹಿಸಬೇಕು ಧನವನು","ಪ್ರಜಾ ಪಾಲನೆ ಪೋಷಣೆ ರಕ್ಷಣೆಗಾಗಿ","ಇಡಬೇಕು ಕೂಡಿ ಧನ ಸಂಪದವನು","ಮುಂದೆ ಬಂದರೆ ಆ  ಮಹಾ ಪ್ರಳಯ"]],"filename":"poems__59__1595139049730.json"}