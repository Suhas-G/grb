{"id":70,"title":"೬೯.ಪರಮ ಗುರು","createdTime":"2020-07-20T12:58:58.857Z","updatedTime":"2020-07-20T12:58:58.857Z","paragraphs":[["೧.ಗುರುವೆ ನೀನು ಈ ಜಗದ ದರ್ಪಣ","ಉಳಿತು ಮಾಡುವೆ ಮನುಜ ಜನುಮ","ಸಕಲ ವಿದ್ಯೆಗಳನು ನೀಡಿ ನಮ್ಮನು","ಹರಸುತ  ಉಳಿಸು ಪರಮ ಗುರುವೆ"],["೨.ಮೂಢ ಮತಿಗಳ ಕಣ್ಣು ತೆರೆಸುವ","ದಿವ್ಯ ಮತಿಯು ನಿನ್ನೊಳು ಇಹುದು","ಭವ್ಯ ತೇಜವು ಮುಖದೊಳಿಹುದು","ಹರಸುತ ಉಳಿಸು ಪರಮ ಗುರುವೆ"],["೩.ಗುರುದತ್ತನ ಅವತಾರ ನೀನು","ಭವ ರೋಗಿಗಳ ವೈದ್ಯನು ನೀನು","ಸಂಸಾರ ಸಾಗರ ತಾರಕ ನೀನು","ಹರಸುತ ಉಳಿಸು ಪರಮ ಗುರುವೆ"],["೪.ಲೋಕದಿ ನಿನ್ನ ಮರೆತು ಬದುಕಿಲ್ಲ","ಬದುಕಿಹರು ನಿನ್ನಯ  ಕರುಣೆಯಲಿ","ಗುರುವಿದ್ದಡೆಯಲಿ ಗುರಿಯು ಇಹುದು","ಹರಸುತ ಉಳಿಸು ಪರಮ ಗುರುವೆ"],["೫.ನಿನ್ನ ಚರಣಕೆ ಶಿರದಿ ಬಾಗುವೆ","ಅನುಗ್ರಹಿಸು ನಿನ್ನ ಹಸ್ತವನಿರಿಸಿ","ಅನ್ಯ ಸಂಪದವನು ಬೇಡೆ ನಿನ್ನಲಿ","ಹರಸುತ ಉಳಿಸು ಪರಮ ಗುರುವೆ"],["೬.ಅನುಗ್ರಹಿಸಿ ಶಿಷ್ಯರನು ಶಂಕರರು","ಸ್ಥಾಪಿಸಿದರು ದಿಕ್ಕುಗಳಲಿ ಮಠಗಳನು","ಗುರುವೆ ನಿನ್ನನು ಪೊಗಳಲರಿಯೆನು","ಹರಸುತ ಉಳಿಸು ಪರಮ ಗುರುವೆ"],["೭.ಗುರುವನು ಧ್ಯಾನಿಸಿ ವಿದ್ಯೆ ಕಲಿತ","ಏಕಲವ್ಯನ ಭಕ್ತಿಯನು ಕೊಡು ನನಗೆ","ನನಗಿರಲಿ ನಿನ್ನ ಪದಕಮಲ ಸೇವೆ","ಹರಸುತ ಉಳಿಸು ಪರಮ ಗುರುವೆ"],["೮.ಬೇರಾರು ಬೇಕಿಲ್ಲ ನೀನೆ ಸಾಕು","ಭವ ಬಂಧನವನು ಬಿಡಿಸು ಗುರುವೆ","ಅನ್ಯಥಾ ಶರಣಂ ನಾಸ್ತಿ ಎಂದೆನುವೆ","ಹರಸುತ ಉಳಿಸು ಪರಮ ಗುರುವೆ"],["೯.ಗುರುಮುಖದಿ ಬಂದ ಸರಸ್ವತಿಯ","ರಕ್ಷಿಸಿ ಸ್ವೀಕರಿಸಿ ಮತಿಯಲಿ ಧರಿಸಿ,","ನಡೆಯುವೆ ರಕ್ಷಿಸುತ ಪರಂಪರೆಯ","ಹರಸುತ ಉಳಿಸು ಪರಮ ಗುರುವೆ"],["೧೦.ತಿದ್ದಿ ತೀಡಿ ಅಕ್ಷರವನು ಕಲಿಸಿದ","ಮಣ್ಣನು ಹದ ಮಾಡಿ ಆಕಾರ ಕೊಟ್ಟ","ಜಗದ ಒಳ ಹೊರ ಅರಿವನು ಮೂಡಿಸಿ","ಹರಸುತ ಉಳಿಸು ಪರಮ ಗುರುವೆ"],["೧೧.ಆಣೆ ಮಾಡುವೆ ಪರಮ ಗುರುವೆ","ವೇದ ಮಾತೆ ಸರಸ್ವತಿ ಸೇವೆ ಮಾಡಿ","ಇದು ದಿಟ ಹಠ ನಿಮ್ಮ ಪಾದದಾಣೆ","ಹರಸುತ ಉಳಿಸು ಪರಮ ಗುರುವೆ"]],"filename":"poems__70__1595249938857.json"}