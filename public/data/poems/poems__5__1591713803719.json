{"id":5,"title":"7.ಕರುಣೆ","createdTime":null,"updatedTime":"2020-07-09T13:36:09.106Z","paragraphs":[["1. ಇರುವುದೆಲ್ಲರಲ್ಲು ಎಲ್ಲ ಗುಣಗಳು","ಎನ್ನುವೆವು ಕೆಲವನ್ನು ಸುಗುಣ ದುರ್ಗುಣ","ಸುಗುಣವನ್ನುತ್ತೇಜಿಸುವನೇ ಗುಣವಂತ","ದುರ್ಗುಣವನ್ನುತ್ತೇಜಿಸುವನೇ ಅವಿನೀತ"],["2. ತೋರಬೇಕೆಂದಾದರೆ ಕರುಣೆ ಯಾರಲ್ಲಿಲ್ಲ ?","“ಧರ್ಮದಮೂಲ ದಯೆ”ಎಲ್ಲರಲ್ಲುಂಟು","ಕರುಣರಸದ ಮೂಲಸಿದ್ದಾಂತವೆ ಅಳು","ಜಗದಲ್ಲಿ ಅಳದವರು ಯಾರಿಲ್ಲ ಒಡೆಯ"],["೩. ಬಿದ್ದು ಹೋದ ಗೋಡೆ ಹಾರಿಹೋದ ಛಾವಣಿ","ಸಣಕಲು ದೇಹದ ಬಡ ಯುವಕನ ಕಂಡೆ","ಚಿಂದೆ ಬಟ್ಟೆಯಲ್ಲಿ ಚುರುಕುತನ ಕಂಡೆ","ಕರುಣೆಯಲಿ ಕರೆ ತಂದು ಬೆಳಕನ್ನೆ ಕಂಡೆ"],["೪.ಪ್ರೀತಿಗೆ ಸಿಲುಕಿ ಕಳ್ಳ ಬಸಿರಲಿ ಹಡೆದು","ತಿಪ್ಪೆಯಲಿ ಬಿಸುಟರೂ ಬದುಕಿದರಲ್ಲ","ಕರೆತಂದು ಆಶ್ರಮಕೆ ಸನಾಥರ ಮಾಡಿ","ಕರುಣೆಯ ಮೆರೆದ ಸತ್ಕಥಾ ಪ್ರಸಂಗ"],["೫.ಗಂಜಿಯನ್ನೇ ಅನ್ನವೆಂದು ಉಂಡವರು","ಬರಿ ಅನ್ನವನ್ನೇ ಮೃಷ್ಟಾನ್ನವೆಂದವರು","ಗುಡಿಸಲನ್ನೇ ಅರಮನೆ ಎಂದವರು","ಬೇಕವರಿಗೆ ಒಂದು ಕರುಣೆಯ ಸೂರು"],["೬. ಕೈಲಾಗದವರಲ್ಲ ಕೈಕಟ್ಟಿ ಕೂತವರಲ್ಲ","ಅವರಿವರ ಮೋಸಕ್ಕೆ ಬಲಿಯಾದವರಿವರು","ಎಲ್ಲ ಇದ್ದೂ ಎಲ್ಲವನ್ನು ಕಳಕೊಂಡವರು","ಬಳಸಿ ತುಳಿಸಿ ಸಾಯದೆ ಬದುಕಿದವರು"],["೭. ಕೈ ಹಿಡಿದು ಎತ್ತಿದರೆ ಮೇಲೆ ಬರುವವರು","ಮೇಲೆ ಬಂದು ಎತ್ತಿದವರನ್ನೆ ಎತ್ತುವವರು","ಹೀನರಲ್ಲ ಮೂಢರಲ್ಲ ಬಹಳ ನೊಂದವರು","ಬದುಕ ಕೊಟ್ಟರೆ ಇವರು ದೇಶಕಾಗುವರು"],["೮.ಅನ್ಯರ ಮನೆಯಲ್ಲಿ ಜೀತಮಾಡಿದವರು","ಅವರು ಕೊಟ್ಟ ಹಳಸಿದನ್ನ ತಿಂದವರು","ದುಡಿದು ದುಡಿದು ಧನಿಕನ್ನಾಗಿಸಿದವರು","ತಾವು ಮಾತ್ರ ಕೊನೆಗೂ ಬಡವರಾಗಿದ್ದವರು"],["೯. ರಾತ್ರಿ ಹಗಲೆನ್ನದೆ ಒಡೆಯನ ಒಳಿತ ಬಯಸಿ","ಕರೆದಾಗ ತಲೆ ಬಗ್ಗಿಸಿ ಎಲ್ಲ ಮಾಡಿದವರು.","ಚಳಿ ಮಳೆಗೆ ನಡುಗಿದರೂ ಎನೂ ಕೇಳದವರು","ಬಡತನದಲ್ಲೂ ಮಾನ ಗೌರವ ಬಿಡದವರು"],["೧೦. ಸುಂದರವಾದ ಮನೆಯಿಲ್ಲದ ಇವರು","ಅನ್ಯರ ಸುಂದರವಾದ ಮನೆಯ ಕಟ್ಟುವವರು","ಆಸೆಯಿಲ್ಲದೆ ಸುಂದರ ಗುಡಿ ಕಟ್ಟುವ ಇವರು","ಹೊಂದಿಲ್ಲ ಅಂದದ ಚೆಂದದ ಗುಡಿಯನ್ನು"],["೧೧.ದಿನವಿಡೀ ದುಡಿದು ಮೂರನ್ನೇ ನೂರು,","ಎಂದು ತಿಳಿದು ಬದುಕ ಬದುಕವರು","ಹೀಗೇ ಇರಲೆಂದು ಧನಿಕರು ಬಯಸುವರು","ಅದಕ್ಕೇ ಇವರು ಹಾಗೇ ಇರ ಬಯಸಿದರು"],["೧೨. ಇಂತಿ ಬಯಸಿದವರಿಗೆ ಬೇಕು ಹೊಸತು","ಸಿಕ್ಕಿದರೆ ಕರುಣೆ ಅನುಕಂಪ, ದಯೆ,ವಾತ್ಸಲ್ಯ","ನೀರು, ಮಣ್ಣಿಗೆ ಲತೆಯು ಹಸಿರಾಗಿ ಚಿಗುರೀತು","ಅದಕಾಗಿ ಕಾದಿಹರು ನೊಂದು ಬೆಂದ ಈ ಜನ"]],"filename":"poems__5__1591713803719.json"}