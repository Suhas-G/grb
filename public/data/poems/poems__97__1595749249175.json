{"id":97,"title":"೯೬.ಗೃಹ ಬಂಧನ","createdTime":"2020-07-26T07:40:49.175Z","updatedTime":"2020-07-26T07:40:49.175Z","paragraphs":[["೧.ಚೈನಾದಲ್ಲಿ ವುಹಾನ್ ಒಂದು ನಗರ","ಅಲ್ಲಿ ಮಾರುತಿದ್ದಳು ಸೀಗಡಿ ಮೀನು","ಅವಳ ಹೆಸರು ವೈಗುಯಿಕ್ಸಿಯಾನ್","ಕೊರೊನಾ ಜಗಕೆ ಹರಡಿದ ಮಹಿಳೆ"],["೨.ಗೆದ್ದಳು ಐವತ್ತೇಳು ವಯಸ್ಸಿನಲಿ ಮಾರಿಯ","ಮಾಸಮಾತ್ರದಲಿ ಹೊಂದಿದಳು ಗುಣಮುಖ","ಹರಡಿತು ಈ ರೋಗ ನೂರಿನ್ನೂರು ದೇಶಕೆ","ನುಂಗಿದಳು ಕೊರೊನಾ ಲಕ್ಷಾಂತರ ಜನರ"],["೩.ಎಲ್ಲ ದೇಶಗಳಿಗೆ ಹಾಕಲಾಯಿತು ಬೀಗ","ಮುಚ್ಚಿದವು ಮನೆ ಮನೆಯ ಬಾಗಿಲು","ನಿರ್ಜನವಾದವು ಗಜಿ-ಬಿಜಿ ರಸ್ತೆಗಳು","ಆರಕ್ಷಕರು ತಡೆದು ನಿಂತರು ಜನರನು"],["೪.ದಿನವು ಕಳೆಯಲು ಹೆಚ್ಚಾಯಿತು ರೋಗ","ಕೆಲವರು ಮಾಡಿದರು ಜಪ-ತಪ ಹೋಮ","ಇನ್ನು ಕೆಲವರು ಕಲಿತರು ಅಡಿಗೆ ಯೋಗ","ತಿಳಿಯದಿದು ವರವೋ ಬಂದ ಶಾಪವೋ !"],["೫.ಕೆಲವರಿಗೆ ಸಿಕ್ಕಿತು ನೆಮ್ಮದಿ ಬಾಂಧವ್ಯ","ಇನ್ನು ಕೆಲವರ ನೆಮ್ಮದಿ ಕೆಟ್ಟು ನೆಲಕಚ್ಚಿತು","ಬಡಜನತೆ ಬಿಸಿಲಲಿ ಹಸಿದು ಬಳಲಿತು","ನಾಶವಾಯಿತು ಕೃಷಿಕನ ಬೆಳೆಸಿರಿಯು"],["೬.ನಿಂತಿತು ದಿನದ ವ್ಯಾಪಾರ ವಹಿವಾಟು","ಪರದಾಡಿತು ಹಣವಿಲ್ಲದೆ ಜಗಕೆ ಜಗವೆ","ಬಾಯಿ ಮೂಗು ಕಟ್ಟಿ ಬಗ್ಗಿಸಿತು ರೋಗ","ಕೈಗಳನು ಕಟ್ಟಿ ಮುಕ್ಕಿತು ಮಹಾ ಮಾರಿ"],["೭.ಹೋದವು ದೇಶಗಳು ಹತ್ತುವರುಷ ಹಿಂದೆ","ಹೆದ್ದಾರಿ ಬಂದಾಗಿ, ಅಂತರ ಕಾದವು ಜಿಲ್ಲೆ","ಕೆಲಸವಿಲ್ಲದೆ ಹಣವಿಲ್ಲದೆ ದಿಕ್ಕೆಟ್ಟರು ಜನತೆ","ಇದು ಮಾನವನೆ ಎಳೆದುಕೊಂಡ ಚಪ್ಪಡಿ"],["೮.ಏಕತೆಯ ಚಪ್ಪಾಳೆಯ ತಟ್ಟಿದರು ಜನರು","ಮಾರ್ಚ್ ಇಪ್ಪತ್ತೆರಡು ಬಾಗಿಲ ಬಳಿ ನಿಂತು.","ಏಪ್ರಿಲ್ ಮಾಸದ ಐದನೆ ತಾರೀಖು ಬಂತು","ಏಕತೆಯ ದೀಪ ಬೆಳಗಿತು ಬಾಗಿಲ ಮುಂದೆ"],["೯.ದೀಪ ಹಚ್ಚಿ ಬಡಿದೋಡಿಸುವ, ಶಪಥವದು","ಮಾಡಿತ್ತು ಸಂಕಲ್ಪ ಕೆಲವು ದಿನಗಳ ಹಿಂದೆ","ನೀಡಿತು ಸ್ವಾಗತ ಮತಭೇದಗಳ ಮರೆತು","ಸಾರಿತು ಜಗಕೆ ಅನೇಕತೆಯಲಿ ಏಕತೆಯ"],["೧೦.ಈ ಬಂಧನ, ಸಹನೆ ಅರಿವಿನ ಪ್ರತೀಕ","ನೂರಾರು ವರುಷದಲಿ ಕಾಣದ ಅನುಭವ","ನಮ್ಮಲಿದೆ ಅದರ ಸದ್ದಡಗಿಸುವ ಒಳಶಕ್ತಿ","ಬೇಕದಕೆ ಧೈರ್ಯ ಸ್ಥೈರ್ಯದ ಭೂಮಿಕೆ"]],"filename":"poems__97__1595749249175.json"}