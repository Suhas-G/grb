{"id":100,"title":"೯೯.ಮಣ್ಣು-ಬೂದಿ","createdTime":"2020-07-26T08:03:49.993Z","updatedTime":"2020-07-26T08:03:49.993Z","paragraphs":[["೧.ಏನನ್ನೂ ಕೊಡಲಿಲ್ಲ.ಏನನ್ನೂ ಬಿಡಲಿಲ್ಲ","ಗೋಳಾಡಿಸಿ ಅನ್ಯರ, ಗೋಳಾಡಿದೆನಲ್ಲ","ತಿಳಿದಿಲ್ಲ ಯಾರು ಯಾರ ಅಳಿವು ಉಳಿವು","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೨.ಸಿಕ್ಕಿದರು ಆಕಾಶದಷ್ಟು ಅವಕಾಶ","ಕುಳಿತುರುವುದೇಕೆ ? ಬಗ್ಗಿಸಿ ತಲೆಯ","ಚಿಂತಿಸದೆ ಮಾಡಬೇಕಯ್ಯ ಕೆಲಸವ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೩.ಓದು ನೀನು ಸಾಧಕರ ಚರಿತೆಯನು","ಕಂಡೀತು ನಿನಗೆ ನಿನ್ನ ಸರಿದಾದದಾರಿ","ಸವೆದದಾರಿ ಸಾಕು ಮುಳ್ಳುದಾರಿ ಬೇಡ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೪.ಓಡಿತು ಕತ್ತಲೆ ಚಂದ್ರಮನ ಕಂಡು","ಓಡಬೇಕು ಬಡತನ, ನಿನ್ನನು ಕಂಡು","ದೇಶ ಮರೆಯದು  ಮಾಡಿದ ಕೆಲಸ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೫.ಸಂಕಟವು ಬಂದಾಗ ಬರುವುದು ಬುದ್ಧಿ","ಇಳಿವುದು ’ಅಹಂ’ ಬಡತನ ಬಂದಾಗ","ದೇವರ ಬೇಡುವನು ಬದುಕ ಬಯಸಿ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೬.ಉದುರುವುದು ಚೆಲುವ ತೋರಿ ಕುಸುಮ","ಮುಖ ಮಾಡದಿರು ಅಶಾಶ್ವತದ ಕಡೆಗೆ","ಉಳಿತು ಮಾಡು ಸಕಲ ಜೀವಿಗಳಲಿ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೭.ದುಃಖಿಸುವಿರಲ್ಲ ಇಲ್ಲದುದ ನೆನೆದು","ಬೀಳುವರಲ್ಲ ಆಸೆಯ ಕುದುರೆಯ ಏರಿ","ಪಡುವರು ಪರಿತಾಪ ನಾಳೆ ದಿನಗಳಲಿ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೮.ಗುಡಿಯಲಿ ಕುಳಿತು ಕೇಳುವರು ಚರಿತೆ","ಬಂದಮೇಲೆ ಮನೆಗೆ ಅವರದೇ ಚರಿತೆ","ವಿಸ್ಮಯ ಹುದುಗಿಹುದು ಕಾಲ ಗರ್ಭದೊಳ್","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೯.ಸಂಪದವ ಇರಿಸಿರುವೆ ಮನೆಯ ತುಂಬ","ಅನ್ಯರಿಗೆ ಕೊಡುವ ಮನಸಿಲ್ಲ ನಿನಗೆ","ಬರದೆ ಇರದು ಅದಕೆ ಮೂರನೆ ಗತಿ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೧೦.ಸವಾಲುಗಳು ಮಾನವಗೆ ಹತ್ತು ಹಲವು","ಗೆಲ್ಲಲು ಬೇಕು ಚಿಂತನೆಯ ತಳಹದಿ","ಕಟ್ಟಿದ್ದು ಕೆಡವುದು ಜಾಣತನದ ಮಾತೆ ?","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೧೧.ತೋರಿಕೆ ಮಾತಲ್ಲ ದಾನ-ಧರ್ಮಗಳು","ವಾಸ್ತವಿಕತೆಯ ಅಂತರಾಳದ ಭಾವ","ಜೀವಕೆ ಬೇಕಾಗಿ, ಸರ್ವೌಷಧಿಯಾಗು","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"],["೧೨.ಸಲ್ಲದ ಮಾಡಿ ಕಟ್ಟುವರು ಸೌಧವ","ಮುಳುಗದ ನಾಡಿಲ್ಲ. ಪ್ರಳಯ ಬಂದಾಗ","ಅಮೃತ ಕುಡಿಯದ ಅಮರನು ಈತ","ಸತ್ತಾಗ ಏನುಂಟು ಬರಿ ಮಣ್ಣು ಬೂದಿ"]],"filename":"poems__100__1595750629993.json"}