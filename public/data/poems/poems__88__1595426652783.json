{"id":88,"title":"೮೭.ನಾರದ","createdTime":"2020-07-22T14:04:12.783Z","updatedTime":"2020-07-22T14:04:12.783Z","paragraphs":[["೧.ಪುರಾಣಗಳಲಿ ಬಣ್ಣಿಪ ನಾರದರು,","ಬೊಮ್ಮನ ಮನಸಿನಲಿ ಸಂಜಾತರು","ಮೂರು ಲೋಕವನು ಬಿಡದೆ ಸುತ್ತುವರು","ಮೂರು ಲೋಕದ ಬೆಸುಗೆ ಬೆಸೆದವರು"],["೨.ಕೊರಳಲು ಹಾರ ಕೈಯಲಿ ವೀಣೆ","ಬಾಯಲಿ ಬಿಡದೆ ಹರಿಯ ನಾಮ","ಮಾತುಮಾತಲಿ ನಾರಾಯಣ ನಾಮ","ಹರಿಯ ಸ್ಮರಣಯೆ ಜೀವನ ಸಾರ"],["೩.ಕುಳಿತು ವೀಣೆಯ ನುಡಿಸಿದವರಲ್ಲ","ಸಾಗುತ ಸಾಗುತ ವೀಣೆಯ ನುಡಿಸಿ,","ದೇವದಾನವರಲಿ ಭೇದವ ತಂದವರು","ಜಗಳವ ಕಂಡು ಕಾಲನು ಕಿತ್ತವರು"],["೪.ನಾರದರು ಬಂದರೆ ಅದೇನು ಗೌರವ","ಉಪಚರಿಸಿ ಪಾದ ತೊಳೆದು ಕುಡಿವರು","ನಾರದರ ಮಾತಲಿ ಉಂಟು ನಂಬಿಕೆ","ಅವರ ಮುಖದಲಿ ಉಂಟು ನಸುನಗೆ"],["೫.ನಾರದರ ಲೋಕ ಸೇವೆ ವಿದಿತ","“ಜಗಳ ಗಂಟ” ಬಿರುದು ಇಲ್ಲದಿಲ್ಲ","ಅವರ ಕೆಲಸ ಅವರಿಗೆ ರುಚಿಸಿದೆ","ನಾರಾಯಣ ಕೊಟ್ಟ ಕೆಲಸ ಅದು"],["೬.ನಾರದರು ಗೈದರು ಮಹಾತಪವ","ಕಳಿಸಿದನು ಇಂದ್ರ ನರ್ತಕಿಯರನು","ಭಂಗ ತರಲಿಲ್ಲ ಅವರ ನೃತ್ಯ ನಾಟಕ","ಬೀಗಿದರು ನಾರದರು ತನ್ನ ತಪಕೆ"],["೭.ಜಪಕೆ ಮೆಚ್ಚಿದ ಹರಿಯು ಬಂದನು","ಬೇಕೆನಿಸಲಿಲ್ಲ ಹರಿ, ನಾರದ ಮಹರ್ಷಿಗೆ","ನಮಿಸಲಿಲ್ಲ ಬೇಡಲಿಲ್ಲ ವರವನು ನಾರದ","ಸುಮ್ಮನಾದನು ಹರಿ ಅವರ ಭಂಡತನಕೆ"],["೮.ಚಿಂತಿಸಿದರು ನಾರದರು ಒಂದು ದಿನ","ಸಂಸಾರಿಯಾಗುವ ಬಯಕೆ ಬಂದಿತು","ಶ್ರೀನಿಧಿರಾಜನ ಮಗಳು ಶ್ರೀಮತಿಯು","ಅವಳ ಕಂಡು, ಬಿಟ್ಟರು ಬ್ರಹ್ಮಚರ್ಯವನು"],["೯.ಹರಿಯಲಿ ತನ್ನ ಹರಿಯ ಮಾಡೆಂದರು","ಹರಿಯು ನಾರದರನು, ಹರಿಯ ಮಾಡಿದರು","ಹರಿ ಪದಕೆ ವಾನರ ಪದ ಪರ್ಯಾಯವಲ್ಲವೆ ?","ಶ್ರೀಮತಿ ವರಿಸಲಿಲ್ಲ ವಾನರ ಮುಖಿ ನಾರದರ"],["೧೦.ವರಿಸಿದಳು ಶ್ರೀಮತಿ ಚಂದದಿ ಶ್ರೀಹರಿಯನು","ಕುಪಿತ ನಾರದರು ಶಪಿಸಿದರು ಶ್ರೀಹರಿಯನು","ನರನಾಗಿ,ಕಪಿಯ ಸಖನಾಗಿ, ಸತಿ ವಿಯೋಗಿ","ಆಗಿ, ಜನಿಸು ಭೂಮಿಯಲಿ. ನನ್ನ ಶಾಪ ನಿನಗೆ"],["೧೧.ಜನಿಸಿದನು ಹರಿ ರಘುವಂಶದಲಿ ರಾಮನಾಗಿ","ಶಾಪವ ಹೊತ್ತು ಕಳೆದು ಕೊಂಡನು ಸೀತೆಯನು","ಬರೆಯಿತು ಶಾಪ ರಾಮಾಯಣ ಕಥಾನಕವನು","ದೇವರಾದನು ರಾಮನು ಕಲಿಯುಗದ ಜನಕೆ"],["೧೨.ಮನುಜನಿಗೆ ಶಾಪವು ವರವಾಗದು ಇಹದಿ","ದೇವತೆಗಳಿಗಂಟವು ಶಾಪ-ತಾಪಗಳು ಪರದಿ","ಇಳಿದವು ನಾರದರ ಮದ ಹರಿಯ ಕರುಣೆಯಲಿ","ಕಳೆದರು ನಾರದರು ಕಾಲವ ಅವನ ಸ್ಮರಣೆಯಲಿ"]],"filename":"poems__88__1595426652783.json"}