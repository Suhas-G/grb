{"id":19,"title":"೧೮.ಬೋಳು ತಲೆ","createdTime":"2020-07-16T05:30:44.638Z","updatedTime":"2020-07-16T05:30:44.638Z","paragraphs":[["೧. ಜನಿಸಿದಾಗ ಇರಲಿಲ್ಲ ತಲೆಯಲ್ಲಿ ರೋಮ","ಹುಲುಸಾಗಿ ಬೆಳೆಯಿತದು ನಾ ಬೆಳೆದಂತೆ","ನೂರು ಸಾವಿರ ಕೋಟಿ ಕೋಟಿಯಾಗಿ","ತಲೆಯಲ್ಲ ಕಪ್ಪಾಗಿ ನಯವಾಗಿ ಜೇನು ಗೂಡಾಯ್ತು"],["೨.ದಿನ, ವರುಷ ಕಳೆದಂತೆ ರೋಮ ಪತನವಾಗಿ,","ತಲೆಯ ಮೂಲೆ ಮೂಲೆಗಳಲ್ಲಿ ಹಣೆಯಗಲವಾಗಿ,","ಅಲ್ಲಲ್ಲಿ ಕಂಡವು . ನುಸುಳಿದ ಬೆಳ್ಳಿ ರೋಮಗಳು.","ಕೆನ್ನೆಯ ಮೇಲಿನ ಪನ್ನೆಯ ತುದಿ ಬೆಳ್ಳಿಯಾದವು"],["೩. ತಲೆ ಕೂದಲ ಒಪ್ಪ ಓರಣಗಳು ಮಾಯವಾಗಿ","ಒರಟು ಹೊಂಬಣ್ಣ, ಕೆಂಬಣ್ಣ ಪಡೆದವು ತೆರತೆರದಿ","ನೆತ್ತಿ ಬರಿದಾಗಿ ಸೃಷ್ಟಿಸಿತು ನುಣ್ಣನೆಯ ಬೊಕ್ಕತಲೆ","ಅದು ಹೊಳೆ ಹೊಳೆದು ತಂದಿತು ನೆನಪ ಕನ್ನಡಿಯ"],["೪. ಉದುರಿ ಬೋಳಾಯ್ತು ಚಳಿಗಾಲದ ಮರದಂತೆ","ಸೂರನ ಉರಿ ತಾಪವ ಸಹಿಸಲಿಲ್ಲ ವರ ಶಿರವು","ನಕ್ಕೆ ಒಮ್ಮೆ ಮತ್ತೆ ಮಗುತನ ಬಂದಿತಲ್ಲೆಂದು","ಪ್ರಕೃತಿಯ ವೈಚಿತ್ರ್ಯವ ನೆನೆದು ಚಿಂತೆಗೊಂಡೆ"],["೫.ಆಯಿತು ನಾಚಿಕೆ ಕೆಲ ದಿನಗಳ ವರೆಗೆ ಮಾತ್ರ","ನನ್ನಂತೆ ಹಲವರ ಕಂಡ ಮೇಲಂತು ಮುದಗೊಂಡೆ","ಕೇಳಿದೆ ಯಾಕೆ ಹೀಗೆ ಎಂದು ನೀರಿಂದ ಎಂದನು","ಇನ್ನೊಬ್ಬನೆಂದ ನೀರಲ್ಲ, ಶಿರಸ್ತ್ರಾಣದಿಂದ ಎಂದ."],["೬. ತಲೆ ಕೆಡಿಸಿಕೊಂಡೆ ಮೊದ ಮೊದಲು ನಾನು","ಜೊತೆಗಿರುವವರ ಕಂಡು ಒಂಟಿ ಎನಿಸಲಿಲ್ಲ","ಬಹಳ ಬೋಳರ ಕಂಡು ತುಸು ಸಂತಸವಿತ್ತು.","ಸಭೆ ಸಮಾರಂಭಗಳಲಿ ಹೆಚ್ಚಿನವರು ಅವರೆ"],["೭. ಇನ್ನು ಕೆಲವರು ಅಲ್ಲಲ್ಲಿ ಯಾಕೆ ಎಂದು,","ಪೂರ್ತಿ ಬೋಳಿಸಿ ಮೆರಗು, ಬಣ್ಣ ತಂದರು.","ಅದೇ ಕೆಲವರಿಗೆ ಫ್ಯಾಶನ್ ಆಗಿ ಬಿಟ್ಟಿತು.","ಹಾಗೆ ಇಂದು ಸಾಮಾನ್ಯವಾಗಿ ಬಿಟ್ಟಿತು."]],"filename":"poems__19__1594877444638.json"}