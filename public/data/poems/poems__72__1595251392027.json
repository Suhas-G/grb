{"id":72,"title":"೭೧. ಶಕುಂತಲೆ","createdTime":"2020-07-20T13:23:12.027Z","updatedTime":"2020-07-20T13:23:12.027Z","paragraphs":[["೧. ಲಾಲಿಸಿ ಪಾಲಿಸಿ ಬೆಳಸಿದವಂತೆ ನಿನ್ನ","ಪ್ರೀತಿ ಮಮತೆಯನಿಟ್ಟು ಶಕುಂತಲಗಳು","ಕಾಡಿನಲಿ ದೊರಕಿದ ನಿನ್ನ ತಂದರು ಕಣ್ವರು","ಮಕ್ಕಳಿಲ್ಲದ ಅವರ ಕಣ್ಮಣಿ ನೀನಾದೆಯಂತೆ"],["೨.ಬೇಟೆಯ ನೆಪದಿ ಬಂದ ದುಷ್ಯಂತ ರಾಜ","ಆಶ್ರಮದಿ ನಿನ್ನ ಕಂಡು ಬೀಸಿದ ಬಲೆಯ","ನಡೆಯಿತು ಯೋಚಿಸದ ಹರೆಯದ ಪ್ರೀತಿ","ಕೊಟ್ಟನು ಎರಡು ನೆನಪಿನ ಕಾಣಿಕೆಯನು"],["೩.ಬಂದರು ಕಣ್ವರು ಮಾಡಲಿಲ್ಲ ಕೋಪವ","ಸಮ್ಮತವೆಂದರು ವಿವಾಹ ವಾದುದ ತಿಳಿದು","ಯೋಗ್ಯನ ವರಿಸಿದೆ. ತಪ್ಪಿಲ್ಲ ನಿನ್ನದು ಕಂದ!","ಶುಭದಿ ಕಳಿಸಿ ಕೊಡಲು ಸವರಿದರು ತಲೆಯ"],["೪.ನನ್ನ ಮಗಳು ನೀನು ಸಾಕು ಮಗಳಲ್ಲ","ಮನಸಿಲ್ಲ ನನಗೆ, ಕಳಿಸಲು ಪತಿ ಗೃಹಕೆ","ಹಣ, ಹೆಣ್ಣು ಎಂದಿಗೂ ಹೆತ್ತವರ ಸೊತ್ತಲ್ಲ","ಎಂದೆಂದಿಗು ಅದು ಬೇರೆಯವರ ಸೊತ್ತು"],["೫.ಬೆಳೆದೆ ನೀನು ಜಿಂಕೆ ಮರಿಗಳ ಜೊತೆ","ಕಲಿತೆ ನೀನು ಅವುಗಳ ಮೃದು ಸರಳತೆ","ಎಂತಹ ಮುಗ್ಧತೆ ಸ್ನಿಗ್ಧತೆ ನಿನ್ನದು ಮಗಳೆ !","ತಂದಿಟ್ಟೆ ನೀನು ನನಗೆ ಹೇಳಲಾರದ ಕಷ್ಟ"],["೬.ರಾಜ್ಯದ ರಾಜನ ಅರಸಿ, ಭಾಗ್ಯ ದೇವತೆ","ನನ್ನ ಪ್ರೀತಿಯ ಮಮತೆಯ ಸೆರೆಯಲಿಡದೆ","ಕೊಡುವೆ ನಿನ್ನನು ಅನುರೂಪ ವರನಿಗೆ","ಸೇರು ಅರಮನೆ, ಆಗಿರು ನೀನು ಅರಗಿಣಿ"],["೭.ಪೌರವ ದುಷ್ಯಂತನು ಸತ್ಕುಲಜನು","ಅದಕೆ ಸಾಕ್ಷಿ ನಿನ್ನ ಬೆರಳಿನ ಉಂಗುರ","ನಿಮ್ಮ ಪ್ರೀತಿಗೆ ನನ್ನ ಅಡೆ ತಡೆಯಿಲ್ಲ","ಸುಗಮವಹುದು ನಿನ್ನಯ ನಡೆ ನುಡಿ"],["೮.ಕಳಿಸಿಕೊಡುವೆವು ನಿನ್ನ ಜೊತೆಯಲಿ","ಶಾರದ್ವತ ಗೌತಮಿ ಪ್ರಿಯ ಶಿಷ್ಯರನು","ಸುಗಮವಾಗಿರಲಿ ನೀ ನಡೆವ ಹಾದಿ","ಸಹನೆ ಇರಲಿ ನಿನ್ನ ಬಾಳ ನೌಕೆಯಲಿ"],["೯.ಯೌವನ ಭರದಿ ನಿಮ್ಮ ಮರತೆನು","ನಿಮ್ಮ ವಾತ್ಸಲ್ಯಕೆ ಚಿರಋಣಿ ನಾನು","ಅನಾಥೆಗೆ ಜೀವಕೊಟ್ಟವರು ನೀವು","ನಾನು ಏನನ್ನು ಕೊಡಲಿಲ್ಲ ನಿಮಗೆ"],["೧೦.ಹೇಳಲಾರದ ಭಯ ನನ್ನಲಿದೆ","ಅಶುಭ ಸೂಚನೆ ಮನೆ ಮಾಡಿದೆ","ನಿಮ್ಮ ದಯೆಯು ನನ್ನಲಿರಲಿ ತಂದೆ","ಜಯಿಸುವೆ ಕಾಲರುದ್ರ ಎದುರಾದರು."]],"filename":"poems__72__1595251392027.json"}