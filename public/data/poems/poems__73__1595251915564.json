{"id":73,"title":"೭೨.ಬಲ್ಲೆ ನಿನ್ನಂತರಂಗವನು","createdTime":"2020-07-20T13:31:55.564Z","updatedTime":"2020-07-20T13:31:55.564Z","paragraphs":[["೧.ನವ ಯೌವನದ ಸೆಳೆತದಲಿ","ಕೈ ಹಿಡಿದು ಜೊತೆ ನಡೆವಾಗ","ಪುಳಕ, ಹಿತದ ರೋಮಾಂಚನ","ನಾಚಿಕೆ, ನಿನ್ನ ಮೈಸೋಕಿದಾಗ"],["೨.ಆಗಾಗ ಕದ್ದು ನೋಡುವ ನೋಟ","ಒಬ್ಬಳೇ ಇರುವಾಗ ಬಂದ ಬಯಕೆ","ಸೀರೆಯ ಸೆರೆಗಂಚು ಮೈ ಸವರಿ,","ಸರಿದಾಗ ತಂಗಾಳಿ ಸವಿದೆ ನಾನು"],["೩.ತಂಪು ಕಂಪಿನ ನಡುವೆ ನಡುವೆ","ತಲೆಯಿಟ್ಟು ಸುಖದಿ ಮಲಗಿದ ನನಗೆ","ಅರಿವಾಗಲಿಲ್ಲ ಅನ್ಯ ಚಿಂತೆಗಳು ಆಗ","ಬಳಕು ತಳುಕಿನ ನಿನ್ನಲಿ ನಾನಿದ್ದೆ"],["೪.ನಿನ್ನ ಮಂದಹಾಸ,ತುಟಿಯಂಚಲಿ","ಸದಾ ನೀ ಕರೆದಂತೆ ಭಾಸ ನನಗೆ","ಹೋಗಿ ! ಎನ್ನುವ ಹುಸಿ ಮುನಿಸು","ಬಂಗಾರಿ ನಿನ್ನ ಬಿನ್ನಾಣ ಬೇಕೆನಗೆ"],["೫.ಕುಂದದ ಕಂದದ ಮಲ್ಲಿಗೆ ನೀನು","ಮುಡಿದಷ್ಟು ಸವಿದಷ್ಟು ರುಚಿ ರುಚಿ","ಭವ ಬಂಧನದ ಸಲುಗೆ ಸಂಕಲನ","ಬಿಡದ ಮೂಲಾಂತದ ನನಸುಗಳು"],["೬.ನಿನ್ನೊಡನೆ ಕಳೆದ ಆ ದಿನಗಳು","ಮಾಡುತಿವೆ,ನನ್ನನು ಇಂದು ಘಾಸಿ","ನಿನ್ನ ಸನಿಹ ಭಾವನೆಗಳ ತುತ್ತತುದಿ","ಕಾಯುತಿರುವೆ ನೀನು ಬರುವೆಯೆಂದು"],["೭.ಸಮಯ ಸರಿಯುತಿದೆ ಬಲು ಬೇಗ,","ಹಳೆಯ ದಿನಗಳು ಕರಗಿ ಉರುಳಿದವು","ಪ್ರೀತಿ ಪ್ರೇಮ ಬೆಳಸಿ ಗೌರವದಿ ನಡೆಸಿ,","ತಂದವಳು ನೀನು ನನ್ನನು ನಿನ್ನ ಜೊತೆ"],["೮.ನಮ್ಮ ಹಲವು ದಿನಗಳು ಸಂತಸದಲಿ","ಹಲವು ದಿನಗಳು ಮೌನ, ಮುನಿಸಿನಲಿ,","ನೂಕಿದವರು ನಾವು, ಸಮತೆ ಕಾಪಾಡಿ","ನೀನಿರುವೆ ಹೃದಯ, ಮನ ಮಂದಿರದಲಿ"],["೯.ಸಂಸಾರದ ಗುಟ್ಟು ಗುಟ್ಟಾಗಿ ಇರಬೇಕು","ಬೀದಿಗೆ ಬಂದರೆ ಹೋಗುವುದು ಮಾನ","ಇದನು ತಿಳಿದ ಸಾಕಾರ ಮೂರ್ತಿ ನೀನು","ನಿನ್ನ ಹಿಂದೆ ನಾನೂ ಕೈ ಜೋಡಿಸಿದೆ ಎನ್ನು."],["೧೦.ನಾನಿಲ್ಲದಾಗ ಸಂಸಾರ ತೂಗಿಸಿದವಳು","ನಾನೊಬ್ಬನೆ ದುಡಿದು ತಿಂದು ಸಾಕಾಗಿದೆ","ಸೇರಿ ದುಡಿದು ಸೇರಿ ತಿಂದರೆ ರುಚಿ ಬೇರೆ","ಬಿಟ್ಟು ಬಾ ಬೇಗ ನಿನ್ನ ತವರು ಮನೆಯ"]],"filename":"poems__73__1595251915564.json"}