{"id":67,"title":"೬೬. ನಿರುತ್ತರ","createdTime":"2020-07-20T12:27:48.096Z","updatedTime":"2020-07-20T12:27:48.096Z","paragraphs":[["೧.ಹೊರುವುದಲ್ಲವೆ ! ಬಳ್ಳಿ ಭಾರದ ಕಾಯನು","ಸಿಹಿನೀರಿಟ್ಟವರು ಯಾರು ? ತೆಂಗಿನ ಕಾಯಲಿ","ಹುಳಿಯನಿಟ್ಟವರಾರು ? ನಿಂಬೆಯ ಹಣ್ಣುಗಳಲಿ","ಹೂವನು ಅರಳಿಸಿ ಕಾಯಿ ಮಡಿದವರಾರೋ ? || ಇದಕೆಲ್ಲ ಉತ್ತರ ನೀನೇ ಭಗವಂತ ||"],["೨.ನಾಗರ ಹಾವಿನ ಹಲ್ಲಿನಲಿ ವಿಷವಿಟ್ಟವರಾರು ?","ಕೋಗಿಲೆ ಕಂಠದಲಿ ಇಂಪನಿಟ್ಟವರಾರು ?","ಗಿಡದ ಹೂವಿನಲಿ ಬಣ್ಣ ಚೆಲ್ಲಿದವರಾರು ?","ಮರೆಯಲುಂಟೆ ಚಿಟ್ಟೆಯ ಚಿತ್ತಾರವನು || ಇದಕ್ಕೆಲ್ಲ-- ||"],["೩.ಗಂಧವತೀ ಪೃಥಿವೀ ಅನ್ನುವರಲ್ಲವೆ ?","ನೀರು ರಸವಾಯಿತು ಕಲ್ಲಾಗಲಿಲ್ಲವೇಕೆ ?","ಹಸು ಕುಡಿದ ನೀರು ಹಾಲಾಯಿತಲ್ಲವೆ ?","ಬೆಣ್ಣೆ ತುಪ್ಪವಾಗುವುದು ಸೋಜಿಗವಲ್ಲವೆ ? || ಇದಕ್ಕೆಲ್ಲ------||"],["೪.ಯಾರು ಯಾರ ಹೆಂಡತಿ ಯಾರ ಗಂಡ?","ಯಾರು ಯಾರ ಮಗ,ಮಗಳು ಅಣ್ಣ !","ಭವ ಬಂದನದಿ ಬಿಡಿಸಿ ಕಾಯುವನಿಹ","ಜೀವನ ಹಾವಲ್ಲ ಹೂವೆಂದು ತಿಳಿ ನೀನು || ಇದಕ್ಕೆಲ್ಲ-----||"],["೫.ನಾನೇನು ಮಾಡೆನು ನೀನೇ ಎಲ್ಲವು","ನಡೆಯುವುದು ನಿನ್ನಣತಿ ನನ್ನಣತಿಯಲ್ಲ","ನಿನ್ನರಿಯದ ಮಾನವ ಎಲ್ಲ ನಾನೆಂಬನು","ಸಂಕಟ ಬಂದಾಗ ನಿನ್ನ ಬಿಡದೆ ನೆನೆವನು || ಇದಕ್ಕೆಲ್ಲ---||"],["೬.ಮನುಜರಲ್ಲಿದೆ ಬಡತನ-ಸಿರಿತನ ಕಾಟ","ಪ್ರಾಣಿ-ಪಕ್ಷಿಗಳಿಗಿಲ್ಲ ಮೇಲು-ಕೀಳಿನ ಕಾಟ","ಅವುಗಳು ಸಿಕ್ಕಿದರೆ ಕಾಳು ನಲಿನಲಿವವು","ಮನುಜ ಸಂಕಟವಾದರೆ ಕೂಗಿ ಅಳಿವನು || ಇದಕ್ಕೆಲ್ಲ---||"],["೭.ನೀರು ಸೋಕಿದರೆ ಕಾಳು ಮೊಳೆಯದೆ?","ಮೊಳಕೆ ಮರವಾಗಿ ಮತ್ತೆ ಕಾಳು ಕೊಡದೆ ?","ಮಾನವನಿಗೆ ಎಲ್ಲವನ್ನು ಕೊಟ್ಟು ಬಿಟ್ಟೆಯಲ್ಲ !","ಹಸಿವನ್ನು ಕೊಟ್ಟು ಎಲ್ಲವನ್ನು ಕಸಿದು ಬಿಟ್ಟೆ || ಇದಕ್ಕೆಲ್ಲ----||"],["೮.ಮರದ ಎಲೆಗಗಳಲಿ ಇಟ್ಟೆ ಹಸಿರನು","ಒಂದೆಡೆ ದಟ್ಟಕಾಡು ಇನ್ನೊಂದೆಡೆ ಬೋಳು","ಕೆಲವಡೆ ಕಪ್ಪು ಮಣ್ಣು ಕೆಲವಡೆ ಅಚ್ಚ ಹಳದಿ","ಇದು ನಿನ್ನ ಮಾಯೆಯ ಅಚ್ಚರಿಯ ಕೈ ಚಳಕ || ಇದಕ್ಕೆಲ್ಲ----||"],["೯.ಪ್ರಕೃತಿಯಲಿ ಏನಿಲ್ಲ ಏನುಂಟು ತಿಳಿಯದಲ್ಲಾ","ಮುಳುಗಿಸಿದೆಯಲ್ಲ ನಿನ್ನ ಮಾಯೆಯಲಿ ನನ್ನನು","ಮಣ್ಣು ಕಲ್ಲು ಜೀವ ಜಂತು ಎಲ್ಲೆಲ್ಲೂ ನೀನಿರುವೆ","ನನ್ನಲ್ಲೇ ಹುಡುಕಿದೆ ದೇವನೆ ! ನಿನ್ನ ಕಾಣಲಿಲ್ಲ || ಇದಕ್ಕೆಲ್ಲ----||"],["೧೦.ಅದ್ವೈತ ತತ್ತ್ವನೆ ! ನಾವೆಲ್ಲ ಜೀವಾತ್ಮರು","ನಿನ್ನಂಶ ನಾವು ಬೇರೆ ಹೇಳಬೇಕೇನು ನಿನಗೆ ?","ಕಾಡುವಿಯೇಕೆ ಸೇರಿಸಿಕೊಳ್ಳಲು ನಿನ್ನೊಳು ನನ್ನ","ಅನ್ಯಥಾ ಶರಣಂ ನಾಸ್ತಿ ಮಮ ದೇವ ದೇವ ನೀನೆ || ಇದಕ್ಕೆಲ್ಲ---||"]],"filename":"poems__67__1595248068096.json"}