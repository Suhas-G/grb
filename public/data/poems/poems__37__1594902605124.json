{"id":37,"title":"೩೬.ಜಗದ್ರಕ್ಷಕ","createdTime":"2020-07-16T12:30:05.124Z","updatedTime":"2020-07-16T12:30:05.124Z","paragraphs":[["೧. ವಸುದೇವನ ಮಗನಾಗಿ ವಾಸುದೇವನಾದೆ","ದೇವಕಿಯ ಮಗನಾಗಿ ಗೊಲ್ಲನಾಗಿ ಬೆಳೆದೆಯಲ್ಲಾ","ಅಕ್ಷಯಾಂಬರನಾದೆ ದ್ರೌಪದಿಯ ಅಣ್ಣನಾದೆ","“ಮಮ ಪ್ರಾಣಾಃ ಪಾಂಡವಾಃ” ಎಂದೆಯಲ್ಲ"],["೨.ಅಧರ್ಮವ ಅಳಿಸಿ ಧರ್ಮವನು ಉಳಿಸಿ","ಧರ್ಮಜನ ಬಂಧುವಾಗಿ ನೀನು ಬಂದೆಯಲ್ಲ","ವಿಶ್ವರೂಪವ ತೋರಿ ಪಾರ್ಥನ ಸಖನಾದೆಯಲ್ಲ","ಧಾರೆಯೆರೆದೆ ಲೋಕಕ್ಕೆ ನೀನು ಗೀತಾಮೃತವನು"],["೩.ರುಕ್ಮಿಣೀ ರಮಣ ಯಶೋದೆ ನಂದ ಕಂದನೆ","ಗೋಪ-ಗೋಪಿಯರ ಹೃದಯಾರಾಧ್ಯ ದೈವ","ನಿನ್ನರಸುತ ನಿನ್ನಮ್ಮ ಪಟ್ಟ ಪಾಡುಗಳು","ನಿನಗರಿಯದೆ ಉಂಟೆ ದೇವಕೀ ತನಯ !"],["೪.ತುಳಿದು ನಾಗವನು ಕಷ್ಟಗಳನು ಕಳೆವನೆ !","ಗಿರಿಯನೆತ್ತಿ ಗೊಲ್ಲ-ಗೋವುಳರ ಹರಸಿದವನೆ !","ಕಮಲ ನೇತ್ರನೆ ! ಸಜ್ಜನರ ರಕ್ಷಿಸಿ ಪೊರೆವನೆ","ನತಿಸಿ ಸ್ತುತಿಸುವೆನು ಹರಸು ಮುದದಿ ನನ್ನನು"],["೫. ಅಂದು ನೀನು ಕೌರವನ ಬಳಿಗೆ ಬಂದೆ","ಕೌರವ- ಪಾಂಡವರೊಳು ಮಾಡಲು ಸಂಧಿ","ನಿನ್ನನ್ನೆ ಕಟ್ಟಲು ಬಂದನಲ್ಲ ಅರಿಯದ ಮೂಢ","ನಗುತ ಸಹಿಸಿದೆಯಲ್ಲ ದೇವ ! ಅಪಮಾನವನು"],["೬. ಚಕ್ರ ಹಿಡಿಯಲಾರೆ ಯುದ್ಧದಿ ಎಂದವನು","ಭಕ್ತ ಗಾಂಗೇಯನಿಗಾಗಿ ಮೀರಿದೆ ಮಾತನು","ಭಕ್ತಪರಾಧೀನ ಎಂಬುದ ಜಗಕೆ ಸಾರಿದೆಯಲ್ಲ","ನಿನ್ನ ಮಹಿಮೆ ಬಣ್ಣಿಸಲು ನಾನು ಚಿಕ್ಕವನು"],["೭.ಭೀಮನು ಅಲ್ಪ-ಸ್ವಲ್ಪ ತಿನ್ನುವವನಲ್ಲ","ಇದನು ತಿಳಿದ ನೀನು ತೆರಳಿದೆ ಕಾಡಿಗೆ","ಕೊಟ್ಟು ಅಕ್ಷಯ ಪಾತ್ರೆ, ಭೀಮನ ಉಳಿಸಿದೆ","ದೊಡ್ಡವರ ಮಹಿಮೆ ನನಗಷ್ಟು ತಿಳಿಯದು"],["೮. ರಾಧೇಯನಲ್ಲ, ನೀನೂ ಕುಂತಿಸುತನು","ರಹಸ್ಯವ ಅರುಹಿ ಗಾಂಡೀವಿಯ ಉಳಿಸಿದೆ","ದುರ್ಜನರ ಸಂಗ ಹಿತವಲ್ಲ ಎಂದರೂ ನೀ","ಕರ್ಣ ತನ್ನನ್ನೇ ತಾನು ಕಳೆದುಕೊಂಡನು"],["೯.ಬದುಕಿದರು ನಿನ್ನ ನಂಬಿದ ಜನರೆಲ್ಲರು","ನಂಬದ ಜನರೆಲ್ಲ ಅನುಭವಿಸಿದರು ಎಲ್ಲಾ","ನಿನ್ನಣ್ಣನನ್ನೂ ಬಿಡಲಿಲ್ಲವಲ್ಲ ಮಹಿಮನೆ !","ಎಂಥ ಚೆಲುವ, ಭವ್ಯ ಮೂರುತಿ ನೀನು"],["೧೦.ಭವಸಾಗರದ ಈ ಬಂಧನವ ಬಿಡಿಸು","ನಿನ್ನ ಪದತಲದಲ್ಲಿ ಭಕ್ತಿಯನು ಕೊಡಿಸು","ಮನದ ಮಾತನು ನಿನ್ನ  ಮನದಲಿರಿಸಿ","ಕೊಡಿಸು ಪರಮಪದ ನನಗೆ ಅನವರತ"]],"filename":"poems__37__1594902605124.json"}