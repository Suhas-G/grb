{"id":56,"title":"೫೫.ಆಲೆಮನೆ","createdTime":"2020-07-19T05:32:03.797Z","updatedTime":"2020-07-19T05:32:03.797Z","paragraphs":[["೧.ಬಾಲ್ಯಕಳೆದರೂ ನೆನಪು ಮಾಸಲಿಲ್ಲ","ಬೇಗ ಬೇಗನೆ ತಿಂದು ತಿಂಡಿಯನು","ಹೊರಡುತಿದ್ದೆವು ಸಮವಸ್ತ್ರ ಧರಿಸಿ","ಕರೆಯುತ್ತಿದ್ದೆವು ಗೆಳೆಯ ಗೆಳತಿಯರ"],["೨.ಸೇರುತ್ತಿದ್ದೆವು ನಾವು ದಾರಿಯಲ್ಲಿ","ಆ ಮನೆ ಈ ಮನೆ ಹುಡುಗರೆಲ್ಲರು","ಕಲ್ಲು ಮಣ್ಣು ರಸ್ತೆಯ ಧೂಳಿನಲಿ","ನಡೆದೆವೆಲ್ಲ ಬೀಳುತೇಳುತ ನಾವು"],["೩. ಹಬ್ಬಗಳಲ್ಲಿ ದಸರಾದ ಮಜಾ","ಢುಂ ಢುಂ ಸುಡುವೆವು ಪಟಾಕಿ","ತೊಟ್ಟು ಹೊಸಬಟ್ಟೆ ನಲಿದೆವು","ಸಂತಸ ಮುಗಿಲು ಮುಟ್ಟಿತಂದು"],["೪. ಅಪ್ಪ-ಅಣ್ಣ ಅಮ್ಮ-ಅಕ್ಕ","ಆಳು ಕಾಳು ಮನೆಯ ತುಂಬ","ಅವರ ಕೆಲಸ ನೋಡಿ ನೋಡಿ","ರೈತರಾದೆವು ಗೆಳೆಯರು ನಾವು"],["೫.ಮಳೆರಾಯನ ಹದವ ನೋಡಿ","ನೆನಸಿ ಬೀಜವ ಮೊಳಕೆ ಬರಿಸಿ","ಬಿತ್ತಿದೆವು ನಾವು ಉಳುಮೆ ಮಾಡಿ","ಬಿತ್ತಿದ ಬೀಜ ಗಿಡವಾಗಿ ಹಸಿರಾಯ್ತು"],["೬.ಮೆಲ್ಲನೆ ಕಿತ್ತು ಸೇರಿಸಿ ಕಟ್ಟು ಕಟ್ಟಿ","ನಿಲ್ಲಿಸಿಟ್ಟೆವು ಸಾಲು ಸಾಲುಗಳಲಿ","ಎಲ್ಲ ಹೊಲವನು ಹಸನು ಮಾಡಿ","ಮಾಡಿದೆವು ಎಡೆ ಬಿಡದೆ ನಾಟಿ"],["೭.ಆಗಾಗ ಕಳೆಯ ಕಿತ್ತು ನೀರು ಬಿಟ್ಟು","ಸಿಂಪಡಿಸಿ ಔಷಧಿಯನು ಬೆಳೆಗಳಿಗೆಲ್ಲ","ಗೊಬ್ಬರ ನೀರು ಕೊಟ್ಟು ಹೆಚ್ಚಿಸಿ ಫಸಲು","ಪಡೆದೆವಂದು ಅಧಿಕಾಧಿಕ ಇಳುವರಿ"],["೮.ನೋಡಿದರೆ ಮನೆಯಂಚಲಿ ನಿಂತು","ಹಸಿರು ತೆಂಗು ಬಾಳೆ ಕಬ್ಬಿನ ತೋಟ","ಗಾಳಿಗೆ ಅವು ತೂಗಾಡುವ ಮಾಟ","ನೆನೆದರೆ ಸಾಕು ನೋವೆಲ್ಲ ಮಾಯ"],["೯.ಕಬ್ಬಿನ ಗದ್ದೆ ನೋಡಿದರೆ ಸಾಕು","ಉದ್ದ ಬೆಳೆದು ಇಳಿಬಿದ್ದ ಅದರ ಎಲೆ","ಬೀಳದಿರಲೆಂದು ಕಟ್ಟಿನಿಲ್ಲಿಸಿದ ಗಿಡ","ಕರಿ ಕಬ್ಬು ಬಿಳಿ ಸಕ್ಕರೆ ಕಬ್ಬಿನ ಸಾಲು"],["೧೦.ಬಂತೆಂದರೆ ಬೇಸಿಗೆ ನಮಗೆ","ಕಬ್ಬಿನ ರಸದ ರುಚಿ ಮರುಕಳಿಸಿ","ನೀರೂರುವುದು ಬಾಯಿ ತುಂಬ","ಅಬ್ಬಾ! ಅದೆಂಥ ಸವಿಸವಿ ಬೆಲ್ಲ"],["೧೧. ಕಟ್ಟಿದ ಎತ್ತುಗಳು ಗಾಣ ಎಳೆದು","ಅರೆದು ಕಬ್ಬನು ರಸವನು ಮಾಡಿ","ಸಿಪ್ಪೆಯ ಚೆಲ್ಲಿ ಕೊಪ್ಪರಿಗೆ ತುಂಬುವ","ಸುಳಿಯಿತು ಮನದ ಒಳ ಅಂಚಿನಲಿ"],["೧೨.ಬೆಂಕಿಯ ಉರಿಗೆ ಕುದಿ ಕುದಿದು","ಹೊರ ಹಾಕಿ ಕೆಸರನು ಬೆಲ್ಲ ಇಳಿಸಿ","ಅಹಾ! ಎಂತಹ ಸುಮಧುರ ಪರಿಮಳ","ಸವಿದರೆ ಮತ್ತೆ ಸವಿವ ಮಹದಾನಂದ"],["೧೩.ಕಬ್ಬಿನ ರಸಕೆ ಕಾಳು ಮೆಣಸು","ಶುಂಠಿ ಬೆರಸಿ ಬಾಯಿ ಚಪ್ಪರಿಸುವ","ನಾಲಿಗೆ ನಿಜಕು ಮಾಡಿರಬೇಕು ಪುಣ್ಯ","ನೆನಪಿನ ಬುತ್ತಿ ಬಿಚ್ಚಿ ಗಾಳಿಯಲಿ ತೇಲಿದೆ."],["೧೪.ತಲೆಯಲಿ ಕಬ್ಬಿನ ಹೊರೆಯ ಹೊತ್ತು","ಬಿಸಿಲಿನಲಿ ಸುರಿಸಿ ಮೈಯ ಬೆವರನು","ತುಂಬುವರು ಬಿಡದೆ ಒಡೆಯನ ಬಸಿರ","ನಾಗಿ ಬಸ್ವಿ ನಿಂಗಿ ಸುಬ್ಬಿ ಆಳು-ಕಾಳುಗಳು"],["೧೫.ಕಬ್ಬಿನ ಸುಗ್ಗಿ ನಡೆದು ಮಾಸ ತುಂಬ","ಜನಮನದಿ ಸಗ್ಗದ ಸುಖವ ನೀಡಿ ಮನಕೆ","ಮುಗಿಯಿತೆಂದರೆ ಎನೋ ಕಳಕೊಂಡ ಚಿಂತೆ","ಕುಳಿತೆ ನಾನು ಮುಂದಿನ ವರುಷ ನೆನೆದು"]],"filename":"poems__56__1595136723797.json"}