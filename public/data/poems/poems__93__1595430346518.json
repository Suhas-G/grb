{"id":93,"title":"೯೨.ಕಲಬೆರಕೆ","createdTime":"2020-07-22T15:05:46.518Z","updatedTime":"2020-07-22T15:05:46.518Z","paragraphs":[["೧.ರೈತನು ಬೆಳೆದನು ರಾಗಿ, ಭತ್ತ","ಅದನು ಕೊಂಡನು ಪೇಟೆ ವ್ಯಾಪಾರಿ","ಮನದಲಿ ಚಿಂತಿಸಿದನು ಲಾಭದ ಪರಿ","ಭತ್ತ ರಾಗಿಯಲಿ ಬೆರಸಿದನು ಚಿಕ್ಕ ಕಲ್ಲು"],["೨.ಗ್ರಾಹಕ ಕೊಂಡನು ಘಮ ಘಮ ತುಪ್ಪ","ಅದರ ತಳದಲಿ ನೆಲಸಿತ್ತು ಎಣ್ಣೆ ಜಿಡ್ಡು","ಗ್ರಾಹಕ ಕೊಂಡನು ಶುದ್ಧ ಜೇನುತುಪ್ಪ","ಅದರ ತಳದಲ್ಲಿ ನೆಲಸಿತ್ತು ಸಕ್ಕರೆ ಪಾಕ"],["೩.ಹೇಳಿದನು ರುದ್ರಾಕ್ಷಿ ಮಾರುವ ವ್ಯಾಪಾರಿ","ಇದು ಭದ್ರಾಕ್ಷಿ ನೀರಿನಲ್ಲಿ ಮುಳುಗುವುದಿಲ್ಲ","ಇದು ರುದ್ರಾಕ್ಷಿ ನೀರಲ್ಲಿ ಬೇಗ ಮುಳುಗುವುದು","ತಿಳಿಯಲಿಲ್ಲ ರುದ್ರಾಕ್ಷಿ, ಭದ್ರಾಕ್ಷಿ ಭೇದ ನನಗೆ"],["೪.ಆರಿಸಿದೆವು ನಾವು ಹಲವು ಬಗೆ ಬಟ್ಟೆಗಳನು","ಇದ್ದವು ಅವು ನೋಡಲು ಒಂದೇ ರೀತಿಯಲಿ","ಕೇಳಿದರೆ ಬೆಲೆಗಳು ಒಂದೊಂದು ಬೇರೆ ಬೇರೆ","ಕೇಳಿದರೆ ಹೇಳಿದನು ಅವು ಕಂಪನಿ ಬೇರೆ ಬೇರೆ"],["೫.ಕೊಂಡೆನು ನಾನು ಕೊತ್ತಂಬರಿ ಸೊಪ್ಪು","ಕೊಟ್ಟನವನು ಎರಡು ರೀತಿಯ ಕಟ್ಟನು","ಇದು ನಾಟಿ ಇದು ಪ್ಯಾಟಿ ಅಂದನವನು","ಗರಬಡಿದ ನಾನು ನಾಟಿ ಇರಲಿ ಎಂದೆ"],["೬.ಹೋದೆನೊಂದು ದಿನ ದಿನಸಿ ಅಂಗಡಿಗೆ","ಬೀಕಿತ್ತು ನನಗೆ ಅಡಿಗೆಯ ಹುಣಸೆ ಹಣ್ಣು","ಏರಿದ ಬೆಲೆಯ ಕಾರಣಗಳು ಹತ್ತು ಹಲವು","ಜೊತೆಗೆ ಇದ್ದವು ಕಲ್ಲು,ಸಿಪ್ಪೆ ಬೀಜ, ಮಣ್ಣು"],["೭.ಕುಡಿಯುವ ಪಾನೀಯಗಳು ಹತ್ತು ಹಲವು","ಬಣ್ಣದ ವಾಸನೆಗೆ ಹುಟ್ಟುವವು ಕೊಳ್ಳುವ ಆಸೆ","ಕುಡಿದರೆ ಆಗುವುದು ಸಗ್ಗದ ದಿವ್ಯ ಅನುಭವ","ಕರಗಿದೆ ಅವುಗಳಲಿ ಕೊಲ್ಲುವ ಘೋರ ವಿಷ"],["೮.ಬೇಸಿಗೆಯಲಿ ರಣ ಬಿಸಿಲು ಬಲು ಸಹಜ","ನಿಂಬೆಯ ಸಿಹಿ ಪಾನಕವಂತು ಬಲು ರುಚಿ","ಹಿಂಡಿದೆನು ಪರಿಶುದ್ಧ ನೀರಿಗೆ ನಿಂಬೆ ಹಣ್ಣು","ಕರಗಿತು ಸಕ್ಕರೆ ತಳದಲ್ಲಿ ಕಂಡಿತು ಕಲ್ಲು"],["೯.ಹಾಲು ಕೊಡುವವನು ಹೇಳಿದನು ನಕ್ಕು,","ಇದು ಈಗ ತಾನೇ ಕರೆದ ತಾಜಾ ಹಾಲು","ಪರೀಕ್ಷಿಸಿ ನೋಡಿದೆನು ಮನೆಗೆ ಬರುತಲೆ","ಅವನ ಶುದ್ಧ ಹಾಲಿನಲಿತ್ತು ಅಧಿಕ ನೀರು"],["೧೦.ನಮ್ಮ ನಾಡಿನ ಭಾಷೆ ಸಿರಿಗನ್ನಡ","ಇದರಲ್ಲಿ ನುಸುಳಿವೆ ಹಲವು ಭಾಷೆಗಳು","ಇದು ಕಲಬೆರಕೆಯಲ್ಲ,ಬರೀ ಬೆಳವಣಿಗೆ","ಬಳಸಿ ಹೆಮ್ಮೆ ಪಡುವೆವು ನಾಚಿಕೆ ಬಿಟ್ಟು"]],"filename":"poems__93__1595430346518.json"}