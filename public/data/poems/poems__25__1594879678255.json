{"id":25,"title":"೨೪.ಅಪಮೌಲ್ಯ","createdTime":"2020-07-16T06:07:58.255Z","updatedTime":"2020-07-16T06:07:58.255Z","paragraphs":[["೧. ಹಳೆಯ ಕಾಲ ಕಳೆದು ಹೊಸಗಾಲ ಬಂದರೂ,","ಅಲ್ಲೊಂದು ಇಲ್ಲೊಂದು ಹಳತು ನಾರುತಿದೆ","ಬುಡದಿಂದ ತಲೆವರೆಗೆ ಒಂದೊಂದು ನೀತಿ","ಹೋದೀತೆಂದು ಈ ಬಗೆಯ ಇಬ್ಬಗೆ ನೀತಿ"],["೨. ಹೇಳುವೆ ಕತೆಯೊಂದ ಕಾರಾಗಾರದ ನೀತಿ","ಸಿರಿವಂತನಾದರೆ ಎಡ-ಬಲದಿ ನಿಲ್ಲುವರು ಸೇವೆಗೆ","ಬಡವನಾದರೆ ಸಾಕು, ಮಾಡಿಸುವರು ಚಾಕರಿಯನು","ನ್ಯಾಯವನು ಮೀರಿಸುವ ಶಕ್ತಿಯು ಇದೆ ಹಣದಲ್ಲಿ"],["೩. ನಮ್ಮ ದೇಶದ ಬವಣೆ ಇಂದು ನಿನ್ನೆಯದಲ್ಲ","ಸುತ್ತುವರು ಸಿರಿವಂತರ ಹಿಂದೆ ಬಾಲದಂತೆ","ತಿಂಬರು ಅವರ ಎಂಜಲ ಬಾಯ-ಚಪ್ಪರಿಸುತ್ತ","ಕಿತ್ತಂತೆ ಕಳೆಯು ಮತ್ತೆ ಸುತ್ತಿಕೊಂಬುದಲ್ಲ"],["೪. ಮಾನಾಪಮಾನಗಳು ಎಲ್ಲರಿಗೂ ಒಂದೆ","ಧೈರ್ಯ ಗುಂದದೆ ಸಾಧಿಸುವ ಛಲ ಇರಬೇಕು.","ಧನಿಕನಿಗೊಂದು, ಬಡವನಿಗೊಂದು ಉಪಚಾರ","ಹೀನ ನೀತಿಯ ತೊಡೆದು ಎದ್ದು ನಿಲ್ಲಿರಯ್ಯ."],["೫. ಸಂದೇಹವಾಗಿದೆ ನ್ಯಾಯಯಾವುದೆಂದು","ಬೆಲೆಯಿಲ್ಲ ದಕ್ಷತೆಗೆ, ಮಾಡುವರು ಎತ್ತಂಗಡಿ","ತುಳಿವರು ನಿರಪರಾಧಿಯ ಬೆನ್ನಲಿ ನಿಂತು","ಅಸಹಾಯಕರು ಆಗುವರು ದೀರ್ಘ ಮೌನಿ"],["೬. ಮಾತಿನಲ್ಲಿ ಜೇನುತುಪ್ಪ ಸುರಿಸುವರು","ಮಾತು ಮಲ್ಲಿಗೆಯಂತೆ ಅನಿಸಿ ನಮಗೆ","ನಂಬಿ ಕೆಟ್ಟರೆ ಬೀಳುವೆವು ಮೃತ್ಯು ಕೂಪದಿ","ಬೇಕು ಎಚ್ಚರಿಕೆ ಇಡುವ ಪ್ರತಿ ಹೆಜ್ಜೆಯಲಿ"],["೭. ಬಂಗಾರವ ಹಿಂದಿಕ್ಕಿ ಬಿಂಗಾರ ಬಂತು","ಕುದುರೆಯನು ಹಿಂದಿಕ್ಕಿ ವಾಹನವು ಬಂತು","ಉದ್ದ ತೋಳ ಹಿಂದಿಕ್ಕಿ ಅರ್ಧ ತೋಳು ಬಂತು","ಚಡ್ದಿಯ ಹಿಂದಿಕ್ಕಿ ಹರಕು ಊರುಕವು ಬಂತು"],["೮. ಉಳಿಯಲಿಲ್ಲ ಹಳೆಯದು ಮುಂದಿನ ಜನಕೆ","ಹೇಗಿತ್ತು ಆಗಿನದು ಎಂಬ ಕುರುಹು ಇಲ್ಲ ಇಂದು","ಮೇಲಿನವರನು ಅನುಸರಿಸುವ ಭರದಿ ಇವರು,","ಮರೆವರು ತಮ್ಮನ್ನು ತಾವೆ ಭ್ರಮಾಲೋಕದಲಿ"],["೯. ಹಳೆಯದೆಲ್ಲ ಬಂಗಾರವೆಂದರು ತಿಳಿದವರು","ನಂಬಿಕೆಯ ಹುಸಿಯ ಮಾಡಿದರು ಇವರೆಲ್ಲ","ಸಂಪ್ರದಾಯವ ಮಾಡಿದರು ಮೂಲೆಗುಂಪ","ತೂರಿದರು ಸಂಸ್ಕೃತಿಯನು  ಗಾಳಿಯಲಿ"],["೧೦.ಪಡೆದು ಕೊಂಡಿರುವುದು ಹೆಚ್ಚಿರಲಿ","ಕಳೆದು ಕೊಂಡಿರುವುದು ಕಡಿಮೆ ಇರಲಿ","ಓಡಿಸಿ ದುರ್ಬಲತೆಯನು ಜಗದಲಿಂದು","ಗೌರವಿಸಿ, ಬೆಳಸಿ ಉಳಿಸಿ ಹಂಚೋಣ"]],"filename":"poems__25__1594879678255.json"}