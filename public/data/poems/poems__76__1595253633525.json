{"id":76,"title":"೭೫.ಅಂತರ","createdTime":"2020-07-20T14:00:33.525Z","updatedTime":"2020-07-20T14:00:33.525Z","paragraphs":[["೧.ಅರಿಯದವರು ನಾವು, ತುಳಿಯಬೇಡಿ ನಮ್ಮ","ಮುಗ್ಧರು ನಾವು, ಹಳ್ಳಿಯಲ್ಲಿ ಬೆಳೆದವರು","ನಾವಾಯಿತು ನಮ್ಮ ಕೆಲಸವಾಯಿತೆಂದು","ಸುಮ್ಮನೆ ನಮ್ಮ ಪಾಡಿಗೆ ನಾವು ಇದ್ದವರು"],["೨.ನೀವು ಮಿಂಚುವ  ಉಡುಗೆ ತೊಟ್ಟವರು","ನಾವು ಅಲ್ಲಲ್ಲಿ ಹರಿದ ಉಡುಗೆ ತೊಟ್ಟವರು","ಹಾಲುಂಡು ನೀವು ಎತ್ತರೆತ್ತರ ಬೆಳೆದವರು","ಹಸಿದ ನಾವು ಹೆಚ್ಚು ಎತ್ತರ ಬೆಳೆಯಲಿಲ್ಲ."],["೩. ನಾವು ಬಡವರು ಬೇಕಾದಷ್ಟು ತಿನ್ನಲಿಲ್ಲ","ಬಲ್ಲಿದರು ನೀವು ಹೊಟ್ಟೆ ತುಂಬ ತಿಂದವರು","ಆಸೆ ಇದ್ದರೂ ನಾವು ದುರಾಸೆ ಇಲ್ಲದವರು","ನೀವು ಕುಣಿಸಿದಂತೆ ಕುಣಿಯುತ್ತ ಬಂದವರು"],["೪.ಕುಣಿಸಬೇಡಿ ನೀವು ಹಾಗೆ ನಮ್ಮನೆಲ್ಲರನು","ನಿಮ್ಮ ನಾವು ಎಂದೂ ಹಾಗೆ ಕುಣಿಸಿದವರಲ್ಲ","ಬಡಪಾಯಿಗಳ ಬಗೆಗೆ ತುಸು ಕರುಣೆಯಿರಲಿ","ನೀವು ಆಸೆ ತೋರಿಸಿ ನಿರಾಸೆ ಪಡಿಸಿದವರು"],["೫.ನಿಮ್ಮ ಬೆನ್ನು ಮೂಳೆ ಆರಡಿ ಉದ್ದ ಬೆಳೆದಿದೆ","ದುಡಿ ದುಡಿದು ನಮ್ಮ ಳೆ ಮೂರಡಿಗೆ ಬಾಗಿದೆ","ನೀವು ಯಾರಿಗೂ ಎಂದಿಗೂ ಬಾಗದವರು","ನಾವು ಯಾವಾಗಲೂ  ಬಾಗುತ್ತ ಬಂದವರು"],["೬.ಹುಲ್ಲು ಹೊದಿಕೆಯ ಮನೆಯು ನಮ್ಮದು","ಕಲ್ಲು ಕಬ್ಬಿಣ ಸಿಮೆಂಟಿನ ಮನೆ ನಿಮ್ಮದು","ಬಿರುಗಾಳಿ ಬಂದರೆ ಮನೆಯಿಲ್ಲ ನಮಗೆ","ನಿಮ್ಮನೆಗೆ ಸುಂಟರ ಗಾಳಿಯೂ ತಾಗದು"],["೭.ನಾವು ಹೊಟ್ಟೆ ತುಂಬ ತಿಂದವರಲ್ಲ","ನೀವು ಹೊಟ್ಟೆ ತುಂಬ ತಿನ್ನುವವರಲ್ಲ","ತಿನ್ನದಿದ್ದರೂ ಅನ್ಯರಿಗೆ ಕೊಟ್ಟವರಲ್ಲ","ಸಾಲವೆಂದಾದರು ತುಸು ಕೊಡಬಹುದಿತ್ತು"],["೮. ನದಿಯ ಕೆಳತಳದಲಿ ಇರುವವರು ನಾವು","ಬೆಳೆದ ಬೆಳೆ ಸಿಗುವ ನಂಬಿಕೆಯು ನಮಗಿಲ್ಲ","ಸುರಿದ ಹಣವು ನೆರೆಯು ಬಂದಾಗ ಕರಗೀತು","ನಾವಿಲ್ಲದೆ ನೀವಿಲ್ಲ ಎಂಬ ಅರಿವಾಗಲಿ ನಿಮಗೆ"],["೯.ನೀವು ಹೊಳೆಯ ದಡದಲಿ ನಿಂತಿರುವಿರಿ","ನಾವು ದಡವಿಲ್ಲದ ಹೊಳೆಯಲ್ಲಿ ನಿಂತಿರುವೆವು","ಸತ್ಯವಂತರು ದಡ ಸೇರಲು ಪಡಬೇಕು ಕಷ್ಟ","ಹುಡುಕುತ್ತಿರುವೆ ನಾನು ಆ ಸತ್ಯವಂತರನು"],["೧೦.ನಿಮ್ಮ ಸಹಾಯ ನಮಗೆ ಖಂಡಿತ ಬೇಡ","ನಮ್ಮ ತಂಟೆಗೆ ನೀವು ಬರದಿದ್ದರೆ ಸಾಕು","ನಮ್ಮ ಕನಸು ನನಸು ಮಾಡುವೆವು ನಾವು","ಕೈಲಾಗದವರಲ್ಲ ನಾವು, ತುಳಿಸಿಕೊಂಡವರು"]],"filename":"poems__76__1595253633525.json"}