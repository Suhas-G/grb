{"id":33,"title":"೩೨.ಸೈನಿಕ","createdTime":"2020-07-16T07:54:53.896Z","updatedTime":"2020-07-16T07:54:53.896Z","paragraphs":[["೧. ನಾನಾಗುವೆನು ಸೈನಿಕನೀಗ  ಈ ದೇಶಕೆ","ನೀನಾಗುವೆಯಾ ಸೈನಿಕನು ಈ ದೇಶದಲಿಂದು","ಇಡುವೆ ನಾ ನನ್ನ ಮೈಮನ ದೇಶಕೆ ಮುಡಿಪಾಗಿ","ತೊಡುವೆ ಪಣವಿಂದು ಈ ಭೂಮಿಯ ಕಂದನಾಗಿ || ನಾನಾ"],["೨. ಅಪ್ಪ-ಅಮ್ಮನ ತೊರೆದು ದೂರದ ಗಡಿಯಲ್ಲಿ","ಹೆಂಡತಿ-ಮಕ್ಕಳ ತೊರೆದು ದೂರದ ನಡೆಯಲ್ಲಿ","ನಡುಕ-ಚಳಿಯ ತೊಡೆದು ಕೋವಿಯ ಹಿಡಿದು","ವೈರಿಯ ಚಳಿ ಬಿಡಿಸಿ ಹುಟ್ಟಿಸುವೆ ನಡುಕವನು || ನಾನಾ"],["೩.ನನ್ನಮ್ಮನ ಮಡಿಲಲ್ಲಿ ಸುಖದಿ ಮಲಗಿರುವ","ನನ್ನಣ್ಣ-ತಮ್ಮ  ಅಕ್ಕ-ತಂಗಿಯರನು ಕಾದು","ಉಳಿಸಿ-ಬೆಳಸಿ ತೊಡಿಸಿ  ರಕ್ಷಾ ಕವಚವನು","ನಿಮ್ಮುಸಿರಲಿ ನನ್ನುಸಿರನು ಬೆರಸಿ-ಮೆರಸಿ || ನಾನಾ"],["೪.ಸಹಜಾತರ ಚಿಂತೆ ನನಗಿರಲಿ ನಿನಗೇಕೆ ?","ಜಗಜಟ್ಟಿ ನಿನ್ನ  ಕಂದ ಬೇಧಿಪನು ಚಕ್ರವ್ಯೂಹ","ಸಮರದಿ ಜಯಿಸಿ ಜಯದ ಮಳೆ ಸುರಿಸುವೆ","ಅನುಮಾನವೇಕೆ ನಂಬು ಈ ಗಂಡುಗಲಿಯಾ || ನಾನಾ ||"],["೫. ಭುಜ ಬಲದಿ ಭೀಮ ! ರಣದಲಿ ಗಾಂಡೀವಿ","ಪ್ರತಿಜ್ಜೆಯಲಿ ಭೀಷ್ಮ, ಈ ನಿನ್ನ ಅರಿಭಯಂಕರ","ಅನುಗ್ರಹಿಸುವೆ ಮಾತೆ ನಿನ್ನ ಮುದ್ದು ಕಂದಂದಿರ","ಹಿಡಿದೆತ್ತುವೆ ಭಾರತದ ಕೀರ್ತಿ ಹಿರಿಮೆಯನು || ನಾನಾ ||"],["೬. ದೇಹದ ಕಣ-ಕಣದ ರೋಮ-ರೋಮಗಳಲ್ಲಿ","ಈ ದೇಶದ ಮಣ್ಣಿದೆ ಹಸಿರಿದೆ ಬಿಸಿ ಉಸಿರಿದೆ","ದಧೀಚಿಯ ತ್ಯಾಗವಿದೆ, ಕರ್ಣನ ದಾನತ್ವವಿದೆ","ಅಭಿಮನ್ಯುವಿನ ಶೌರ್ಯ. ಇದೆ ಭೀಮನ ಸಾಹಸ || ನಾನಾ ||"],["೭. ಗಡಿಯಲಿ ನಿಂತು ಕಟ್ಟುವೆ ಭದ್ರ ಕೋಟೆಯನು","ಕಾಯುವೆನು ಜಯಿಸಿ ನಿದ್ರೆಯ, ಕಣ್ಣು ಮುಚ್ಚದೆ","ಇದು ನನ್ನ ಪಣ, ಇದು ನನ್ನ ಮನದ ಮಾತು","ನಾವಿರುವಾಗ ಬಿಡಿ ಚಿಂತೆ, ಮಾಡಿ ಸಂತೆ || ನಾನಾ ||"],["೮. ಕೊನೆಯಲ್ಲಿ ಒಂದು ಮಾತು ನನ್ನವರೆ","ನಿಮ್ಮ ಕಷ್ಟಕ್ಕೆ ಕರೆಯಿರಿ ಬರುವೆವು ನಾವು","ಈ ಜೀವ ನಿಮ್ಮದೆ, ವೀರಗತಿ ಬಂದಾಗ","ನಮಗೆ, ನಿಮ್ಮ ಕಣ್ಣೀರ ಹನಿ ಸದಾ ಇರಲಿ || ನಾನಾ ||"]],"filename":"poems__33__1594886093896.json"}