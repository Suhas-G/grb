{"id":87,"title":"೮೬. ನನ್ನ ಮಗಳು","createdTime":"2020-07-22T13:52:27.787Z","updatedTime":"2020-07-22T13:52:27.787Z","paragraphs":[["೧.ಮಗುವಾಗಿರುವಾಗ ಅವಳು ಗೊಂಬೆ","ದುಂಡು ದುಂಡಾದ ಕೈ ಕಾಲುಗಳು","ಕೆಂಪು ಕೆಂಪಾದ ಮೃದು ಅಧರಗಳು","ಸುರ ಸುಂದರಿ ನನ್ನ ಮುದ್ದು ಕಂದ"],["೨.ಮೊದಲ ಸಲ ಅಮ್ಮಾ ಎಂದಳವಳು","ಮೊದಲ ಸಲ ಅಪ್ಪಾ ಎಂದಳವಳು","ನಾವು ಮುದ್ದಿಸಿದೆವು ಗಲ್ಲವನು ಎತ್ತಿ","ಸುರ ಸುಂದರಿ ನನ್ನ ಮುದ್ದು ಕಂದ"],["೩.ನೆಲದ ಮೇಲಿರಬಾರದು ವಸ್ತುಗಳು","ಇದ್ದರೆ ಎಳೆದು ಮುಗಿಸುವಳು ಕೆಲಸ","ಹುಟ್ಟಿದವು ಎರಡು ಹಲ್ಲು ಒಂದು ದಿನ","ಸುರ ಸುಂದರಿ ನನ್ನ ಮುದ್ದು ಕಂದ"],["೪.ಅವಳ ಚೆಲ್ಲಾಟಕೆ ಬಯ್ಯುವಂತಿಲ್ಲ","ಬೈದರೆ ಆಗುವಳು ಅವಳು ರಣಚಂಡಿ","ಸಂತೈಸಲು ಬೇಕು ಒಂದೆರಡು ತಾಸು","ಸುರ ಸುಂದರಿ ನನ್ನ ಮುದ್ದು ಕಂದ"],["೫.ನಕ್ಕರೆ ಅವಳು ಹಾಲು ಚಲ್ಲಿದಂತೆ","ಆಡಿದರೆ ನಂದ ಗೋಕುಲ ಬಂದಂತೆ","ಎತ್ತಿಕೊಂಡರೆ ಮೋಹಕ ಹಂಸದಂತೆ","ಸುರ ಸುಂದರಿ ನನ್ನ ಮುದ್ದು ಕಂದ"],["೬.ಬಣ್ಣ ಬಣ್ಣದ ಬಟ್ಟೆಗಳು ಬಲು ಇಷ್ಟ","ಕಂಡರೆ ಸಾಕು ಬಾಚಿ ತಬ್ಬುವಳು ಆಕೆ","ನೋಡಬೇಕು ಅವಳ ಕಣ್ಣಲಿ ಬೆಳಕನು","ಸುರ ಸುಂದರಿ ನನ್ನ ಮುದ್ದು ಕಂದ"],["೭.ಹಬ್ಬಗಳು ಬಂದರೆ ಸಾಕು ಅವಳಿಗೆ","ಖಾಲಿ ಮಾಡಿಸುವಳು ಎಲ್ಲ ಕಾಸನು","ಮುನಿಸಿಕೊಂಡರೆ ಮಾಡುವಳು ರಂಪ","ಸುರ ಸುಂದರಿ ನನ್ನ ಮುದ್ದು ಕಂದ"],["೮.ಮಹಾರಾಣಿ ಅವಳು ಈ ಮನೆಗೆ","ಕೇಳಬೇಕು ಅವಳ ಮುದ್ದು ಮಾತನು","ಕೇಳದಿರೆ ಇರುವ ವಸ್ತುಗಳೆ ಬ್ರಹ್ಮಾಸ್ತ್ರ","ಸುರ ಸುಂದರಿ ನನ್ನ ಮುದ್ದು ಕಂದ"],["೯.ಎಲ್ಲ ಮರೆತು ಮಲಗುವಳು ಕಂದ","ಮಲಗಿ ಎದ್ದ ಕಂದ ಚಂದ್ರಮನ ಅಂದ","ಶಾಲೆಗೆ ಕಳಿಸಲು ಎನೊ ಬಲು ಸಂಕಟ","ಸುರ ಸುಂದರಿ ನನ್ನ ಮುದ್ದು ಕಂದ"],["೧೦.ಹರಸಿತು ಮನವು ಶಾಲೆಗೆ ಕಳಿಸಿ","ಅಳುವ ಬಿಟ್ಟು ಹೊಂದಿಕೊಡಳು ಬೇಗ","ಹಠವ ಮಾಡಿದರೂ ಕಲಿತಳು ಅಕ್ಷರ","ಸುರ ಸುಂದರಿ ನನ್ನ ಮುದ್ದು ಕಂದ"],["೧೧.ಅವಳ ಕಲಿಕೆ ಕಂಡು ಮರೆತೆವು ಕಷ್ಟ","ಮುದ್ದು ಕರದಲಿ ಬರೆದಳು ಅಕ್ಷರ ಮಾಲೆ","ಪಡೆದಳು ಅವಳು ಹೊಗಳಿಕೆ ಮಳೆಯ","ಸುರ ಸುಂದರಿ ನನ್ನ ಮುದ್ದು ಕಂದ"],["೧೨.ಕಳೆಯಿತು ಬಾಲ್ಯ ನೋಡ ನೋಡುತ","ಬೆಳೆದಳು ಅವಳು ನಮ್ಮ ಎತ್ತರೆತ್ತರ","ಮಾಸಿರಲಿಲ್ಲ ಅವಳಲಿ ಮಗುತನವು","ಸುರ ಸುಂದರಿ ನನ್ನ ಮುದ್ದು ಕಂದ"]],"filename":"poems__87__1595425947787.json"}