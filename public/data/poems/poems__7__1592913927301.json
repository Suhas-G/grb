{"id":7,"title":". ಧೂಮಾಗ್ನಿ","createdTime":"2020-06-23T12:05:27.301Z","updatedTime":"2020-06-23T12:05:27.301Z","paragraphs":[["೧.ಬದಲಾಗುವವರಲ್ಲ. ಇವರು ಜೀವನದಿ","ಅಂದು ಅದೇನು ಗುಂಪುಗಾರಿಕೆ ಇವರದು","ಇಂದಿಲ್ಲ ಅಂದುಕೊಳ್ಳಬೇಡ ಗೆಳೆಯ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೨.ಹೊಸ ಕಳೆ ನಯ ವಿನಯದ ಮಾತ ಕಂಡು","ಅಂದುಕೊಂಡೆಯಾ ಇವರು ಅಂದಿನವರಲ್ಲ","ಇದೊಂದು ಹೊಸ ವರಸೆ ನಂಬಿ ಕೆಡಬೇಡ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೩..ಬೇಕಾದರೆ ಒಂದು, ಬೇಡಾದರೆ ಇನ್ನೊಂದು","ಅನ್ಯರ ತುಳಿದು ಬದುಕುವ ಕುಶಲತೆ","ನಂಬಿಸಿ ಕೆಡಿಸುವವರುಂಟು ಗೆಳೆಯ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೪.ಮಾತಲ್ಲೆ ಹತ್ತಿಸುವರು ಮನೆಯ ಅಟ್ಟ","ಅಲ್ಲಿಂದ ಬೀಳಿಸಿ ಅರಳಿಸುವರು ಕಣ್ಣ","ತಿಳಿಯದಿವಗೆ ಅವರಿಂದಾದ ಮೋಸ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೫.ಇದು ನಿನ್ನದು, ನಿನಗೆ ಮೊದಲೆನ್ನುತ","ಬಡಿಸುವರು ತಾವು ತಿಂದು ಬಿಟ್ಟ ಅನ್ನ","ನಗುವೆವು ಅರಿಯದೆ ಮಗುವ ತೆರದಲಿ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೬.ಎಲ್ಲಾ ತಿಳಿದು ತಿಳಿಯದವರಂತೆ ನಾಟಕ,","ನಾಟಕವ ನಿಜವೆಂದು ನಾವು ನಂಬಿದರೆ,","ಮತ್ತೆ ಏಳಲಾಗದ ಒದೆತದ ಹೊಡೆತ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೭.ಹುಡುಕುವರು ಸಂದಿಗೊಂದಲಗಳಲಿ","ಆಯ ತಪ್ಪಿದರೆ ಪಡುವರು ಅಚ್ಚರಿ","ಹೇಳುವರು ಬಾದರಾಯಣ ಸಂಬಂಧ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೮.ತಾವೇ ಎಲ್ಲಾ ಉಳಿದವರೆಲ್ಲ ಸುಮ್ಮನೆ","ನನ್ನಂತೆ ತಿಳಿದವರಲ್ಲ ಅವರು, ಎಂಬ","ಈ ಜಂಬ ಬೇಕೆ ? ಒಳಗೆ ಹೊರಗೆ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೯.ಇಲ್ಲ ಸಲ್ಲದ ಬಿಟ್ಟು ಇರಬೇಕು ನಾವು","ಬಯಸಬೇಕು ಅನ್ಯರ, ನಮ್ಮಂತೆ ಎಂದು","ಕೋಪ,ತಾಪ ಇದ್ದರು ತೋರದ ಅಗ್ನಿ","ಹುದುಗಿಹುದಿದು ರಕುತದ ಕಣಕಣದಲ್ಲಿ"],["೧೦.ಜನಿಸಿದರೆ ಸಾವುಂಟು ಜನಿಸದಿರಿಲ್ಲ","ಜಪಿಸಿದರೆ ಫಲವುಂಟು ಜಪಿಸದಿರಿಲ್ಲ","ಜಪಿಸು ಭಜಿಸು ಬಿಡು ಭಂಡತನವ","ಎಲ್ಲೆಲ್ಲಿ  ಧೂಮವೋ ಅಲ್ಲೆಲ್ಲೆ ಅಗ್ನಿ"]],"filename":"poems__7__1592913927301.json"}