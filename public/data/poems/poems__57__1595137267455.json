{"id":57,"title":"೫೬.ಕವಿ ಕಾವ್ಯ","createdTime":"2020-07-19T05:41:07.455Z","updatedTime":"2020-07-19T05:41:07.455Z","paragraphs":[["೧.ಬರೆದರು ಕವಿಗಳು ಕಾವ್ಯಗಳನು","ಯಶ ಧನ ಶಿವನ ರಕ್ಷಣೆಯಿರಲೆಂದು","ಕಷ್ಟಗಳು ಕಳೆದು ಸಿಗಲಿ ನೆಮ್ಮದಿ","ಎಂಬ ಗುರಿಯಲಿ ರಚಿಸಿದರು ಕಾವ್ಯಗಳ"],["೨.ಬೇಡನು ಕೊಂದ ಕ್ರೌಂಚ ಮಿಥುನಗಳ","ವಿರಹ ವೇದನೆಯ ದುಃಖದಿ ವಾಲ್ಮೀಕಿ,","ಬರೆದರು ರಾಮಾಯಣ ಆದಿ ಕಾವ್ಯವನು","ಆಯಿತನ್ಯ ಕವಿಗಳಿದು ಆಕರ ಆದೇಯ"],["೩. ಇಲ್ಲಿರುವುದು ಎಲ್ಲಡೆಯುಂಟು ಕಣೊ","ಇಲ್ಲಿರದಿರೆ ಇನ್ನೆಲ್ಲಿಯು ಕಾಣಲು ಸಿಗದು","ನೀತಿಯ ಬೆರಸಿ ಬೆರಗು ಗೊಳಿಸಿ ಕವಿ","ವ್ಯಾಸರು ರಚಿಸಿದರು ಭಾರತ ಕತೆಯನು"],["೪.ಸಿಹಿ ಕಹಿ ಅನುಭವದ ಸಾರವನು ಬಡಿಸಿ","ಭೀಷ್ಮ ವಿದುರ ಗೀತೋಪದೇಶಗಳನರುಹಿ","ಕೃಷ್ಣನ ಲೀಲೆಗಳನು ಕಾವ್ಯದಿ ತುಂಬಿದವನ","ವಂದಿಸುವೆನು ಬಾದರಾಯಣನ ಚಮತ್ಕೃತಿಯ"],["೫.ಭಾಸ ಕಾಳಿದಾಸ ಕಾವ್ಯ ನಾಟಕಗಳಲಿ","ಹಾಸ್ಯ ಶೃಂಗಾರಾದಿ ನವರಸಗಳ ಊಟ","ಕಾದಂಬರಿ ಗದ್ಯ ಪದ್ಯ ಚಂಪುವಿನ ಕಂಪು","ಸೂಸಿದವು ಜನಮಾನಸದಿ ಉಲ್ಲಾಸವನು"],["೬.ನೃತ್ಯಕೆ ಲಯ ಬದ್ಧತೆಯ ಬುನಾದಿಯನು","ಹಾಕಿದನು ರೂಪಕಗಳಿಗೆ ಅಂಕಿತವನಿತ್ತು","ರಚಿಸಿ ಗೆದ್ದನು ರಸಿಕರ ಮನಕೆ ಇತ್ತು ತಂಪ","ಭರತನೆ ! ನಿನ್ನ ಕೃತಿಗೆ ಸದಾ ನನ್ನ ನಮನ"],["೭.ಕನ್ನಡ ನಾಡಿನ ಚತುರ ಮತಿಗಳು","ಪಂಪ ರನ್ನ ಜನ್ನ ಪೊನ್ನ ಕಬ್ಬಿಗರು","ನವ್ಯ ಪರಂಪರೆಯ ಕವಿ ಮುಖ್ಯರು","ಬೇಂದ್ರೆ ಕುವೆಂಪು ಕಾರಂತ ಅನ್ಯರು"],["೮. ಇವರೆಲ್ಲರ ಕಾಯಕದಿ ಮೆರೆದ ಕೃತಿಗಳು","ಸಾರಸ್ವತ ಲೋಕವನು ತಣಿಸಿದ ವೃಂದಕೆ","ಕಾವ್ಯ ಗಂಗೆಯ ಹರಿಸಿದ ಸೂರಿಗಳನು","ತಲೆಬಾಗಿ ಕರ ಜೋಡಿಸಿ ನತಿಸುವೆನು"],["೯.ಮನೆ ಮನೆಯಲಿ ಇರಲಿ ಈ ಕಾವ್ಯಗಳು","ಒಳ ಹೊಕ್ಕರೆ ಹೊತ್ತಿಗೆ ರಾಶಿಯಲಿ ಬೆರೆತು","ಓದಿ ಮುಗಿಯದ ಜ್ಞಾನ ಭಂಡಾರವ ತುಂಬಿ,","ಮೇಧೆಯಲಿ ಗುಂಜನ್ ಮಧುಪನ ತೆರದಿ"],["೧೦.ಬರೆಯಲಾಗದು ನಮಗೆ ಕಾವ್ಯವನು","ಓದಲಾಗದೆ ? ತಿಳಿಯಲಾಗದೆ ಕಾವ್ಯವನು ?","ಇನ್ನೇನು ಮಾಡುವೆ ? ಮೂರ್ಖ ಶಿಖಾಮಣಿ !","ನೀನೇನು ಮಾಡುವೆ ಪಾಪ ! ಹಸುಳೆ ನೀನು"]],"filename":"poems__57__1595137267455.json"}