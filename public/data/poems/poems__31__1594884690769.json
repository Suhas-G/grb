{"id":31,"title":"೩೦.ರಾಜಕಾರಣಿ","createdTime":"2020-07-16T07:31:30.769Z","updatedTime":"2020-07-16T07:31:30.769Z","paragraphs":[["೧. ತಂದರಂದು ದೇಶಕ್ಕೆ ಸ್ವಾತಂತ್ರ್ಯ ನಾಯಕರು","ಅದು ಭಾರತಾಂಬೆಯ ಮೋಕ್ಷದ ಸುದಿನ","ಇಂದು ಅದನು ಉಳಿಸುವ ಪರಿಯ ಕಾಣೆನು","ಇವರೋ ತಿಂದು ತೇಗುವ ಘೋರ ಬಕಾಸುರರು"],["೨. ಇವರಿಗುಂಟು ಹಿಂದೆ ಖಳ-ವ್ಯಾಘ್ರರ ದುರ್ಮುಖ","ಮುಂದುಂಟು ಮಾಯ-ಮೋಡಿಯ ಗೋಮುಖವು","ಕೊಡುವರೆಲ್ಲರು ಭರವಸೆಯ ಸವಿಮಾತನು","ಕೊಟ್ಟು ಕಳೆವರು ಪ್ರತಿಸಲ ಪಂಚವಾರ್ಷಿಕವ"],["೩. ಹೇಳುವರು ಇತಿಹಾಸ ಬರೆವರು ಕೂಡ","ಅಲ್ಪ ಸೇವೆಯ ಮಾಡಿ ಅದೇ ಮಹದೆನ್ನುವರು","ಕೊಟ್ಟು ಕೊಟ್ಟು ಹಣವ ಜನರ ಮೆಚ್ಚಿಸುವರು","ಏನು ಮಾಡರು ನಾವೇ ಕಳಿಸಿದ ಈ ಪ್ರತಿನಿಧಿ"],["೪. ಮಾಡಲುಂಟು ಅವರಿಗೆ ಹತ್ತು ಹಲವಾರು","ಮಾಡಬೇಕು ಜನರಿಗಾಗಿ ದೇಶದ ಉಳಿವಿಗೆ","ಪರರ ಸೇವೆ , ಪರರಿಗಾಗಿ ಬದುಕಬೇಕು ಅವರು","ಅದನು ಬಿಟ್ಟು ಬೇರೆಲ್ಲ ಮಾಡುವುದೆ ರಾಜಕೀಯ"],["೫.ಕುಡಿಸಿ, ತಿನಿಸಿ ಹಾಕಿಸಿಕೊಳ್ಳುವರು ಮತವ","ಗೆದ್ದ ಮೇಲೆ ಮರೆವರು ಮತಹಾಕಿದ ಜನರನ್ನೆ","ಗುಡಿಸಲಲ್ಲಿ ವಾಸಿಸುವರು ಅಲ್ಲಿಯೇ ಇರುವರು","ಮಹಲಲ್ಲಿ ಇರುವವರು ಇನ್ನೊಂದು ಕಟ್ಟಿರುವರು"],["೬.ಒಂದು ಸಲ ಗೆದ್ದರೆ ಸಾಕು ಬಡತನ  ಮಾಯ","ಹಳ್ಳಿಗಳಲಿ ಮಾರ್ಗಗಳಿಲ್ಲ. ವಾಹನದ ಸುಳಿವಿಲ್ಲ","ದಾರಿ ದೀಪಗಳಿಲ್ಲ, ಸರ್ಕಾರದ ಹಣ ಇಲ್ಲಿಲ್ಲ","ಹೇಳುವವರು ಯಾರಿಲ್ಲವೆ ? ಇಂತವರಿಗೆಲ್ಲ."],["೭. ಸರ್ಕಾರದ ಹಣ ಸಮಾಜದ ಉಳುವಿನ","ರಕ್ಷಾನಿಧಿ, ಅದನ್ನೇ ಲಪಟಾಯಿಸುವರಲ್ಲ ?","ಅಧಿಕಾರದ ದಾಹ, ಕರುಣೆಯಿಲ್ಲದ ಹೃದಯ","ಬೇಕೆ ನಮಗೆ ಇಂತಹ ಕೆಟ್ಟ ಪ್ರತಿನಿಧಿಗಳು"],["೮.ಆಸೆ,ದುರಾಸೆಯಿಲ್ಲದ ರಾಜಕಾರಣಿ ಇರಲು","ಸಾಧ್ಯವಾಗದೇ ? ಯಾಕೆ ಸಾಧ್ಯವಾಗದು ?","ಒತ್ತಡವೇ ? ಹರಿದು ತಿನ್ನುವವರು ಅಧಿಕವೇ ?","ಸ್ವಾರ್ಥವೇ ? ಹಣದ ಅಧಿಕಾರದ ದುರಾಸೆಯೇ"],["೯.ನಾವು ಆರಿಸಿ ಕಳಿಸಿದವರು ನಮ್ಮವರಲ್ಲವೇ ?","ಸಂಶಯದ ಅಪನಂಬಿಕೆಯ ಈ ಗುಮಾನಿ ಬೇಕೆ ?","ನಾವು ಹೇಳಿದಂತೆ ಕೇಳದವರನ್ನು ಆರಿಸುವುದೇಕೆ ?","ನಮ್ಮ ಕ್ಷೇತ್ರಕ್ಕೆ ಕಾಲಿಟ್ಟಾಗ ಅವರನ್ನು ಬಿಡುವುದೇಕೆ"],["೧೦.ಎಚ್ಚರಿಕೆ ಇರಲಿ, ಸಮಾಜದ ಹಣ ಬೆಂಕಿಯಂತೆ","ಸಮಾಜದ ವೈರ ನಿಮ್ಮಕುಲವನ್ನೇ ನಾಶಮಾಡೀತು","ಹಸಿದವನನ್ನು ಕೆಣಕಿದರೆ, ಹುತ್ತಕ್ಕೆ ಕೈ ಹಾಕಿದಂತೆ.","ನೆನಪಿರಲಿ,ಮರೆತರೆ ಸರ್ವನಾಶದ ಸತ್ಯದ ಕತೆ"]],"filename":"poems__31__1594884690769.json"}