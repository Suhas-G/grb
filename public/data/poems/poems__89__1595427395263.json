{"id":89,"title":"೮೮.ನಮ್ಮ ಶಾಲೆ ","createdTime":"2020-07-22T14:16:35.263Z","updatedTime":"2020-07-22T14:16:35.263Z","paragraphs":[["೧.ನಮ್ಮ ಶಾಲೆ ನಮಗೆ ಜೀವನದ ಸೆಲೆ","ಅದು ನಮಗೆ ಕಲಿಕೆಯ,ಪೂಜೆಯ ದೇಗುಲ","ಕಲಿಸಿತು ನಮಗೆ ಓದು, ಬರಹ,ಸಂಸ್ಕಾರ","ಹಳೆಯ ನೆನೆಪಲಿ ಬಂದಿತು ಹೊಸತನ"],["೨.ನಮ್ಮ ಶಾಲೆಯು ಬಹಳ ಹಳತು","ಈ ಶಾಲೆ ಊರಿನ ಹೆಮ್ಮೆಯ ತಾಣ","ಇಲ್ಲಿ ಓದಿಸಿ ಹೊರಗೆ ಹರಡಿತು ಕೀರ್ತಿ","ಹಳೆಯ ನೆನೆಪಲಿ ಬಂದಿತು ಹೊಸತನ"],["೩.ನಮ್ಮ ಗುರುಗಳಿಗೆ ನಾವೆಂದರೆ ಅಕ್ಕರೆ","ಓದದಿರೆ, ಬರೆಯದಿರೆ ತೋರುವರು ಕೋಪ","ಹೊಡೆದು ಬಡಿದು ಕಲಿಸಿದವರು ಅವರಲ್ಲ","ಹಳೆಯ ನೆನಪಿನಲಿ ಬಂದಿತು ಹೊಸತನ"],["೪.ಕಲಿಸುವರು ಪಾಠದ ಜೊತೆ ಆಟವನು","ಸಿಕ್ಕರೆ ಸಮಯ ಆಡುವರು ನಮ್ಮ ಜೊತೆ","ಮರೆಯಲಾಗದು ಗುರುಗಳ ಪ್ರೀತಿ ಮಮತೆ","ಹಳೆಯ ನೆನೆಪಿನಲಿ ಬಂದಿತು ಹೊಸತನ"],["೫,ನಮ್ಮ ಶಾಲೆ ಗಿಡ-ಮರಗಳ ತಂಪಿನಲಿತ್ತು","ಶಾಲೆಯ ಹಿಂದೆ –ಮುಂದೆ ಆಟದ ಬಯಲು","ಊರಿನವರಿಗೆ ಶಾಲೆಯ ಬಗೆಗೆ ಬಲು ಹೆಮ್ಮೆ","ಹಳೆಯ ನೆನಪಿನಲಿ ಬಂದಿತು ಹೊಸತನ"],["೬.ಶಾಲೆಯ ಸುತ್ತಲು ಇರುವುದು ಊರು ಕೇರಿ","ಶ್ರಮವರಿಯದೆ ದುಡಿವರು ಊರಿನ  ಜನರು","ಬೇಸಿಗೆಯಲಿ ಸುಡುವುದು, ಆದರೂ ಬಿಡರು","ಹಳೆಯ ನೆನೆಪಿನಲಿ ಬಂದಿತು ಹೊಸತನ"],["೭.ಊರು ಊರು ಸೇರಿ ಆಗಿಹುದು ಗ್ರಾಮ","ಬಾಳುವರು ಬಡವ-ಬಲ್ಲಿದ ಭೇದ ತೊರೆದು","ಬೆಳೆಯುವರು ಹಸಿರು ಹಸನು ಬೆಳೆಯನು","ಹಳೆಯ ನೆನಪಿನಲಿ ಬಂದಿತು ಹೊಸತನ"],["೮.ಶಾಲೆಯ ಸುತ್ತಲು ಸೇರುವರು ಸಂಜೆ","ಮಾತನಾಡುತ ಎಲ್ಲ ಮರೆವರು ದಣಿವನು","ಬೀಗ ಬಿದ್ದರೆ ಶಾಲೆಗೆ ಸುತ್ತ ಗಾಢ ಮೌನ","ಹಳೆಯ ನೆನಪಿನಲಿ ಬಂದಿತು ಹೊಸತನ"],["೯.ಬೆಳಗಾದರೆ ಸಾಕು ಶಾಲೆಗೆ ಹೊಸತನ","ಒರಸಿ, ಗುಡಿಸಿ ಮಾಡುವರು ಥಳ ಥಳ","ನಲಿವರು ದೇಶ-ನಾಡ ಗೀತೆಯ ಹಾಡಿ","ಹಳೆಯ ನೆನಪಿನಲಿ ಬಂದಿತು ಹೊಸತನ"],["೧೦.ಅಂದು- ಇಂದು ನಮ್ಮ ಶಾಲೆ ಸುಂದರ","ಹಳ್ಳಿಗೆ ಶಾಲೆಯೇ ಸಿರಿ ಸಂಪತ್ತಿನ ಸೊಬಗು","ಇಟ್ಟರೆ ಶಾಲೆಗೆ ಹೆಜ್ಜೆ ಬರುವುದು ಚೇತನ","ಹಳೆಯ ನೆನಪಿನಲಿ ಬಂದಿತು ಹೊಸತನ"]],"filename":"poems__89__1595427395263.json"}