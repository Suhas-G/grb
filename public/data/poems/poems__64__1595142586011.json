{"id":64,"title":"೬೩. ಎಚ್ಚರ","createdTime":"2020-07-19T07:09:46.011Z","updatedTime":"2020-07-19T07:09:46.011Z","paragraphs":[["೧.ಸಿಹಿಯಾದ ಹಾಲು ಕೆಡುವುದು","ಒಂದೇ ಒಂದು ಹನಿ ಹುಳಿ ಬಿದ್ದರೆ,","ಮಾತಿಗೆ ಮಾತು ಬೆಳೆದರೆ ಕೇಳಬೇಕೆ","ಕೆಡುವುದು ಪೂರ್ತಿ ಸಂಸಾರ ಸಾಗರ"],["೨.ಉಳಿಯಬೇಕು ನನ್ನ ಮಾತೇ ಸದಾ","ನಾನೇ ಎಲ್ಲವು ನೀವೇನು ಇಲ್ಲವು","ಬೇಕೆಂದಾಗ ಬಳಸಿಕೊಂಡು ದೂರ","ಬಿಸುಡುವ ಹಳೆ ಕೊಳೆ ಬಟ್ಟೆ ಬರೆ"],["೩,ಸಮಯ ಬಂದಾಗ ಕರೆವ","ಮೆರೆವ ನಾಟಕದ ಮರೆಯಲಿ","ಎಲ್ಲ ತಿಳಿದವನೆಂಬ ಮದದಿ","ಕಂಡಲ್ಲಿ ತೂರುವನು ಮೂಗನು"],["೪.ಎಲ್ಲರಂತೆ ನಮ್ಮಂತೆ ನಿಮ್ಮಂತೆ","ತಿಳಿದವರು ಬಹಳ ಕಮ್ಮಿ ಜನರು","ಬದುಕುವರು ಅವರು ನಮ್ಮ ತುಳಿದು","ಅನ್ಯರ ತುಳಿದೇ ಬದುಕಿದವರು ಅವರು"],["೫.ಸಿಗಬೇಕು ಅವರು ನಮಗೆ ಮೊದಲು","ಮಾಡಬೇಕು ಅವರನು ಮೂಲೆ ಗುಂಪು","ವಿಚಾರ ಮಾಡದೆ ಮಾಡಿದ ಎಲ್ಲ ಕೆಲಸ","ಆಗುವುದು ತನ್ನಿಂತಾನೆ ಪೂರ್ಣ ನಾಶ"],["೬.ಅಂದಕ್ಕೆ ಬೆಲೆ, ಬೆಲೆಯಿಲ್ಲ ಮೌಲ್ಯಕೆ","ಮಾತಿಗೆ ಬೆಲೆಯಿದೆ ಕೇವಲ ಮೌನಕಲ್ಲ","ಮೂರುತಿಗೆ ಬೆಲೆ, ಕೆತ್ತಿದ ಶಿಲ್ಪಿಗೆ ಇಲ್ಲ","ಕಳ್ಳನಿಗೆ ಬೆಲೆ, ಸಾಧು ಸಜ್ಜನನಿಗೆ ಇಲ್ಲ"],["೭.ನೋಡಲು ಬಲು ಸುರ ಪುರುಷ","ಒಳಗೆ ಇರುವವನು ಖರ ಪುರುಷ","ಹಣ್ಣೊಳಗೆ ಇದೆ ಸವಿ ಸವಿ ರುಚಿ","ಅದರೊಳಗೇ ಇದೆ ವಿಷದ ಬೀಜ"],["೮.ದೂರದಿಂದ ನೋಡಲು ದೇವತೆ","ಸನಿಹ ಬಂದರೆ ಘೋರ ರಾಕ್ಷಸಿ","ಕೊಟ್ಟಂತೆ ಮಾಡಿ ಎಲ್ಲ ಕಸಿವಳು","ಕಳ್ಳ ಹೆಜ್ಜೆ ಇಟ್ಟು ಬರುವಳು ಎಚ್ಚರ"],["೯.ಇದು ಮಾಡಿದರೆ ಅದು ಮಾಡೆಂಬರು","ಇದು ಅದು ಎಂದು ದಾರಿ ತಪ್ಪಿಸುವರು","ಗಲಿಬಿಲಿ ಮಾಡಿ ಒಳಗೊಳಗೆ ನಗುವರು","ಬರುವುದು ಆಗ ಅಳಲಾಗದ ತಲೆ ನೋವು"],["೧೦.ಕೆಲಸ ಮಾಡುವಾಗ ಬೇಡ ಹರಟೆ","ಹರಟೆ ಹೊಡೆಯುವಾಗ ಮಾಡರು ಕೆಲಸ","ಹಾಕಿ ಕೊಳ್ಳಬಾರದು ಕಲ್ಲು ಕಾಲಮೇಲೆ","ಹೊಸ ನೀರು ಹಳೆದ ಕೊಚ್ಚೀತು ಎಚ್ಚರ !"]],"filename":"poems__64__1595142586011.json"}