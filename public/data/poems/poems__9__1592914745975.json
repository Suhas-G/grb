{"id":9,"title":"ಬೆಂದ ಕಾಳೂರು","createdTime":"2020-06-23T12:19:05.975Z","updatedTime":"2020-06-23T12:19:05.975Z","paragraphs":[["1.\tಹೇಗಿತ್ತು ಈ ಊರು ಇಪ್ಪತ್ತು ದಶಕದ ಹಿಂದೆ","ಹೇಗಾಗಿದೆ ಇಂದು ಊರೆಲ್ಲ ಮಹಾನಗರ","ವಾಹನಗಳ ಹರಿದಾಟ ಜನರ ಪರಿದಾಟ","ಆ ಕಡೆಯಿಂದ ಈ ಕಡೆ ಬರಲು ಹಲವು ನಿಮಿಷ"],["2.\tಒಂದೇ ಹೆಸರಿನ ನಗರ ಉಪನಗರಗಳು","ಕೇಳಿದರೆ ಬೇಕಾಗಿರದ ತೋರಿಸುವರು ಒಂದ","ಎಲ್ಲಿ ನೋಡಿದರಲ್ಲಿ ಬಹುಮಹಡಿ ಮನೆ","ಕೇಳಿದರೆ ಬೆಚ್ಚಿಬೀಳುವ ಮನೆಯ ಮೌಲ್ಯ."],["3.\tಒಂದಿಂಚು ಬಿಡದೆ ಕಟ್ಟಿರುವ ಸೌಧಗಳು","ಇರುವ ರಸ್ತೆ ಕಿರಿದು ಮಾಡಿ ನಿಂತ ಕಾರುಬೈಕು","ಅವಸರದಿ ಓಡಾಡುವ ನಗದ ಮುಖಗಳು","ಹಗಲು ರಾತ್ರಿ ದುಡಿದು ದಣಿದ ಮೌನಿಗಳು"],["4.\tಮಾತನಾಡಿದರೆ ಸಾಕು ತಿಳಿದವರು ತಾವೆ,","ನನಗೆ ತಿಳಿದಷ್ಟು ಯಾರಿಗೆ ತಿಳಿದಿದೆಂಬರು","ಹೊರ ಅರಿವೇ ಗತಿ ಇವರಿಗೆ ಒಳ ಅರಿವಿಲ್ಲ","ಮೋಸ ಹೋಗದವರಿಲ್ಲ ಇವರ ಮಾತ ಕೇಳಿ"],["5.\tನಾನೇ ಎಲ್ಲಾ ನನ್ನಿಂದಲೆ ಎಲ್ಲಾ ಎನ್ನುವರು","ತಿಳಿದಂತೆ ನಟಿಸುವರು ಜನರು ಸೋಗಿನಲಿ","ಬದುಕಬೇಕು ತಾವು ಅನ್ಯರ ತುಳಿ ತುಳಿದು","ಸ್ವಾರ್ಥವನ್ನೇ ನಿಸ್ವಾರ್ಥವೆಂದು ಬಿಂಬಿಸುವರು"],["6.\tತಿಳುವಳಿಕೆ ಇಲ್ಲ ತಮ್ಮ ತಪ್ಪಿನ ಬಗೆಗೆ","ಭಾವಿಸುವರು ತಪ್ಪೆ ಸರಿಯಾದ ಮಾರ್ಗ","ಎಲ್ಲದಕ್ಕೂ ಮುಂದೆ ಆದರೆ ಯೋಗ್ಯತೆ ಹಿಂದೆ","ಕೈ ಬಾಯಿ ಆಡಿಸಿ ಮಾಡುವರು ಎಂಜಲು"],["7.\tಕೂಗುವರು ತುಳಿದರೆ ಮುಸುರೆ ಎಂದು","ತಾವು ತುಳಿದೆ ಬಂದವರೆಂಬುದ ಮರೆವರು","ಇದು ಯಾಕೆ ಹೀಗೆ ? ಸರಿಯಿಲ್ಲವೆಂಬರು","ಸರಿಯಾವುದೆಂದು ಕೇಳಿದರೆ ತಿಳಿಯದೆಂಬರು"],["8.\tಮುನಿಯಂತೆ ಸುಮ್ಮನಿರುವರು ಇವರು","ಒಳ ಒಳಗೆ ಮುನಿ ಮುನಿದುಕೊಂಬರು","ಮೆಲುನಗೆ ನಕ್ಕು ಒಳಗೆ ಹಲ್ಲು ಕಡಿವರು","ನಡೆಸುವರು ಪಿತೂರಿಮಾಡಿ ಒಳ ಒಳಗೆ"],["9.\tಎಂತಹ ಗತ್ತು ಇವರ ನಡೆ ನುಡಿಗಳಲಿ","ಇಲ್ಲ ಇವರಿಗೆ ಶಬ್ದ ಸಂಪತುಗಳ ಸ್ವತ್ತು","ವ್ಯಾಕರಣದ ಗಂಧ ಇಲ್ಲದ ಇವರು, ಬರಿ","ಬಡಾಯಿ, ಜಂಬದ ಕುದುರೆ ಹತ್ತಿದವರು"],["10.\tಕಲಿಯದೆ ಬರೆಯದೆ ಇವರು ಪಂಡಿತರು","ತಪವಮಾಡಿ ವಿದ್ಯೆಯ ಕಲಿತವರಂತೆ","ಹಣವಕೊಟ್ಟು ಪ್ರಶಸ್ತಿಯ ಪಡೆದವರಂತೆ","ಜನ ಮಾತ್ರ ತಿಳಿದೂ ಸುಮ್ಮನಿರುವರು"],["11.\tಬೆಂದಕಾಳೂರು ಇಂತಿಪದಿ ಬೆಂದಿದೆ","ಕಳ್ಳ-ಕಾಕರ ಮೋಸಗಾರ ತಂತ್ರದಿ","ಬೆಂದು ಸೀದು ಕರಕಲಾದ ಈ ಊರ,","ಉಜ್ಜಬೇಕು ಬೆಳ್ಳಾಂಬೆ ಆಗುವ ತನಕ"]],"filename":"poems__9__1592914745975.json"}