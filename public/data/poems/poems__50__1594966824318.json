{"id":50,"title":"೪೯. ನೆನಪಿನಂಗಳ","createdTime":"2020-07-17T06:20:24.318Z","updatedTime":"2020-07-17T06:20:24.318Z","paragraphs":[["೧.ಬಾಲ್ಯದ ದಿನಗಳನು ನೆನೆದಾಗ","ಅಪ್ಪ, ಅಮ್ಮ,ಅಕ್ಕ,ಅಜ್ಜಿ ತಾತರು","ಊರಿಗೆ ಹಿರಿಯರು ಸು-ಪೂಜ್ಯರು","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೨. ತಾತನ ಕಂಡರೆ ಎನೋ ಭಯ-ಭಕ್ತಿ","ಅಜ್ಜಿಯ ಮುಖದಲ್ಲಿ ಎನೋ ಬಿಗುತನ","ಅಲ್ಲಲ್ಲಿ ಸೊಸೆ-ಮಕ್ಕಳ ಮೆಲು ಮಾತು","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೩. ಬೆಳಗಿನಲಿ ತುಸು ತಿಂದುಂಡು","ಹೊರಡುವರು ಗದ್ದೆ ತೋಟದೆಡೆ","ಹೊತ್ತು ಮುಳುಗುವತನಕ ಕೆಲಸ","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೪. ಬೆಳೆಯುವರು ಹೊಲದಲ್ಲಿ ಬಂಗಾರ","ತನು ಮನ ಸವೆಸಿ ಬೆವರನು ಇಳಿಸಿ","ಹಸಿವ ತಣಿಸುವನು  ನೇಗಿಲಯೋಗಿ","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೫. ನಮ್ಮ ನಿಮ್ಮಂತೆ ಇರಲಿಲ್ಲ ಅವರು","ಆಗಬೇಕು ನಾವು ಇಂದು ಅವರಂತೆ","ಅದೇನು ಸಂಸ್ಕಾರ ಸಂಸ್ಕೃತಿ ಭವ್ಯತೆ","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೬. ಬಂದ ಜನರಿಗೆ ಮಾನ ಸಂಮ್ಮಾನ","ತಾವುಂಡು ಉಣಿಸುವರು ಅನ್ಯರಿಗೆ","ಹಿಗ್ಗುವರು ಕಂಡು ಅವರ ಸಂತಸವ","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೭.ಕಂದಮ್ಮಗಳ ಲಾಲನೆ ಪಾಲನೆಗಳು","ಕ್ರಮವರಿತು ಕೊಡುವ ವಿದ್ಯೆ-ಬುದ್ಧಿಗಳು","ಎದೆಗುಂದದೆ ಸಾಧಿಸಿದರು ಜೀವನವ","ಆದರಿತ್ತು ಮನೆಯಲ್ಲಿ ಬಹು ಬಡತನ"],["೮. ಕೈ ತುತ್ತು ಸಿಹಿ ತಿನಿಸು ಕಜ್ಜಾಯ","ಕೊಟ್ಟು ಸತ್ಕರಿಸುವ ಸದ್ಭಾವ ಸಜ್ಜನಿಕೆ","ಅದನು ನೆನೆದರಿಂದು ಸೊಗಸೆನಿಸುವುದು","ಆದರಿತ್ತು ಮನೆಯಲ್ಲಿ ಬಹು ಬಡತನ"]],"filename":"poems__50__1594966824318.json"}