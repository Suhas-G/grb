{"id":94,"title":"೯೩.ಕೊರೊನಾ ( ಕೋವಿಡ್ ೧೯ )","createdTime":"2020-07-22T15:14:04.874Z","updatedTime":"2020-07-22T15:14:04.874Z","paragraphs":[["೧.ಕೊರೊನಾ ವೈರಸ್ ಜಗಕೆ ಬಂದ ಮಾರಿ","ಕೆಮ್ಮಿದರೆ ಅಲ್ಲಿಂದೆ ಜಿಗಿಯುವಳು ಮುಂದೆ","ಗಂಡ-ಹೆಂಡತಿ-ಮಕ್ಕಳ ಬಾಚಿ ತಿನ್ನುವಳು","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೨.ತೊಳೆಯಬೇಕು ಸಾಬೂನಿನಿಂದ ಕೈಯನು","ಸೀನಿದರೆ, ನಿನ್ನನು ಕೊಂದು ಹೂಳುವಳು","ನೆಂಟರು ಓಡುವರು ಭಯದಿ ನಿನ್ನ ಕಂಡು","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೩.ಜಗದಲಿಲ್ಲ ಇದಕೆ ಮದ್ದು ಗೆಳೆಯನೆ !","ಒಣಗಿಸಿ ಗಂಟಲ ನಿಲ್ಲಿಸುವಳು ಉಸಿರು","ಗುಂಪು ಕಂಡರೆ ಬರುವಳು ಕೆ ಕೇ ಹಾಕಿ","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೪.ಸೀನು ನನ್ನ ತಲೆ, ಕೆಮ್ಮೇ ಬಾಯಿ ಮನುಜ","ಜ್ವರವೇ ನನ್ನ ದೇಹ. ಮಾಯಾಂಗನೆ ನಾನು","ದುಂಡು ದುಂಡು ಕೊಡೆಯ ಆಕಾರ ನನ್ನದು","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೫.ಏನೂ ಮಾಡವು ನನ್ನನು ಮದ್ದು ಗುಂಡು","ಏನೂ ಮಾಡವು ಅಣ್ವಸ್ತ್ರ ಬ್ರಹ್ಮಾಸ್ತ್ರಗಳು","ಜೈವಿಕಾಸ್ತ್ರ ನಾನು. ಹಿಂಡುವೆ ಜೀವಿಗಳನು","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೬.ಚೈನಾದಲ್ಲಿ ಹುಟ್ಟಿ ನುಂಗಿ ತೇಗಿದೆ","ಇಟಲಿಯಲಿ ನರ್ತಿಸಿ ಮಸಣಗೈದೆ","ರೋಮ್ ಸಾಮ್ರಾಜ್ಯವ ನಡುಗಿಸಿದೆ","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೭.ತಂಪಿರುವಲ್ಲು ನಾನೇ ಸೆಕೆಯಲ್ಲು ನಾನೆ","ನನ್ನ ಪತ್ತೆ ಹಚ್ಚಲು ಬೇಕು ಇಪ್ಪತ್ನಾಲು ದಿನ","ಮೈ ಬಿಸಿ ಮಾಡಿ ಕಾಡಿಸಿ ಸಾಯಿಸುವೆನು","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೮.ಆದೇಶ ಈದೇಶ ಎಂಬ ಭೇದವಿಲ್ಲ ಎನಗೆ","ಗಡಿರೇಖೆ ನನಗಿಲ್ಲ,ಜಾತಿಮತ ಮೀರಿದವನು","ಅಶುಚಿಗಳು ಬರಮಾಡಿಕೊಂಬರು ನನ್ನ","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೯.ನನ್ನ ಗೆಲ್ಲುವ ಉಪಾಯ ಹೇಳುವೆ ಕೇಳು","ಸೇರಬೇಡ ಗುಂಪು, ಕಾಯಬೇಕು ಅಂತರ","ಮೂಗು ಬಾಯಿ ಬಟ್ಟೆಯಿಂದ ಮರೆ ಮಾಚು","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"],["೧೦.ಸದೆ ಬಡಿದಿರುವೆನು ಇನ್ನೂರು ದೇಶ","ಬಾಗಿಲು ಹಾಕಿದರೆ ಒಳಗೆ ಬರುವವಳಲ್ಲ","ಭೀಷ್ಮನಂತೆ ತಿಳಿಸಿರುವೆ.ನನ್ನ ಅವಸಾನ","ಬರಬೇಡ ಮನೆ ಬಿಟ್ಟು ನೀನು ಹೊರಗೆ"]],"filename":"poems__94__1595430844874.json"}