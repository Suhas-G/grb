{"id":98,"title":"೯೭.ಅಂತರಾತ್ಮ","createdTime":"2020-07-26T07:48:07.126Z","updatedTime":"2020-07-26T07:48:07.126Z","paragraphs":[["೧.ಸುಳ್ಳು ಹೇಳದು ಯಾರ ಅಂತರಾತ್ಮವು","ಆದರೂ ಆಡುವನು ಹೊರಗೆ ಬರಿಸುಳ್ಳು","ಮಾಡುವನು ಉಪಾಯ ಅಪಾಯ ಬಂದರೆ","ಎಲ್ಲವು ತಿಳಿಯುವುದು ನಮ್ಮ ಹೃದಯ"],["೨.ಸುಳ್ಳಿಗನಿಗೆ ಹುಟ್ಟುವುದು ಮೈ ನಡುಕ","ಅವನಿಗೆ ಸದಾ ಅಂತರಂಗದ ಅಳುಕು","ಕೊಡದು ನಿಂತಲ್ಲಿ ನಿಲ್ಲಲು ಅವನಿಗೆ","ಕುಳಿತರೆ ನಿಲ್ಲಿಸುವುದು ಭಯದ ಭೂತ"],["೩.ಕಳ್ಳನ ಮನವನು ಹುಳಿಯ ಮಾಡಿ","ಕೇಳುವುದು ನಿಜವನು ಅವನ ಚಿತ್ತ","ಅಂತರಂಗವನು ಮರೆತು ಅವನು","ಕಟ್ಟುವನು ಉದ್ದುದ್ದ ಕತೆಯನು"],["೪.ತಪ್ಪನು ಒಪ್ಪದವಗೆ ಕೇಳುವರು,","ನಿನ್ನಂತರಾತ್ಮವನು ಕೇಳು ಎಂದು","ಹೊರ ಜಗಕೆ ತಿಳಿಯದ ವಿಷಯವು,","ತಿಳಿವುದು ಅವರವರ ಅಂತರಂಗಕೆ"],["೫.ಹೊಗಳು ಭಟ ಹೊಗಳುವನು ದುಷ್ಟನ,","ಹೊಗಳದು ಅವನೊಳಗಿನ ಶುದ್ಧಾತ್ಮ","ಎಚ್ಚರಿಸುವುದು ಒಳಗಿಂದ ಎಡೆಬಿಡದೆ","ಮಾಡುವನು ಎಲ್ಲ ಕಪಟ ಅನುದಿನ"],["೬.ವ್ಯಾಪಾರಿ ಕೊಡುವನು ಉಚಿತ ಕೊಡುಗೆ","ಅದು ವ್ಯಾಪಾರ ಧರ್ಮದ ಒಳಮರ್ಮ","ಹೋಗುವನು ಮೋಸ,ಮುಗುದ ಗ್ರಾಹಕ","ಕೇಳನು ವ್ಯಾಪಾರಿ ಅಂತರಂಗದ ಮಾತು"],["೭.ನವಯುಗದಲಿ ದಾನ-ಧರ್ಮವೆಂಬುದು,","ಢಾಂಬಿಕತೆಯ ಇನ್ನೊಂದು ಕರಾಳಮುಖ","ಅದು ಇರಬಹುದು ಜನಕೆ ಮಾಡಿದ ಮೋಸ","ಇಲ್ಲದಿರೆ ತೆರಿಗೆ ತಪ್ಪಿಸಲು ಮಾಡಿದ ನಾಟಕ"],["೮.ಕಣ್ಣುಮುಚ್ಚಿ ಹಾಲು ಕುಡಿಯುವ ಬೆಕ್ಕಿಗೆ,","ಅನ್ಯರು ಕಾಣರು, ನಮಗೆ ಕಾಣುವುದಲ್ಲವೆ ?","ಜಗದಲಿ ನಡೆಯುವ ಮೋಸದ ಜಾಲಗಳು,","ಆ ದೇವನ ಎಣಿಕೆಯಲಿ ಬರದೆ ಹೋಗದು"],["೯.ದವಸ,ಧಾನ್ಯ ಮಾರುವಾಗ, ಕೊಳ್ಳುವಾಗ,","ಭೂಮಿ,ಮನೆ ಮಾರುವಾಗ, ಕೊಳ್ಳುವಾಗ,","ಉದ್ಯೋಗ ಕೊಡುವಾಗ,ಮಾಡುವಾಗ,","ನಡೆಯುವರು ಮನದಿಚ್ಛೆಯನು ಬಿಟ್ಟು"],["೧೦.ಸುಳ್ಳಿನ ಸರಮಾಲೆ ಹಣೆ-ಹಣೆದು","ನಿಜವೆಂಬ ಬೂಟಾಟಿಯನು ತೋರಿ,","ಹೊಡಿಯದೆ, ಬಡಿಯದೆ ಸಾಯಿಸುವರು","ಋಣವನು ಹೊತ್ತು ಬರುವನು ಬೀದಿಗೆ"],["೧೧.ಕೊಂಡ ಸಾಲಕೆ ಚಕ್ರಬಡ್ಡಿಯನು ಮಾಡಿ,","ಅಸಲಿಗಿಂತ ಸಾಲದ ಹೊರೆಯನು ಹೇರಿ,","ಅಂತರಾತ್ಮದ ರೋದನವನು ತುಳಿದು,","ಪೆಚ್ಚು ಮುಖದಲಿ ತಮ್ಮ ಹಲ್ಲುಗಿಂಜುವರು"],["೧೨.ಅರಿಕೆ ಮಾಡುವೆನು ಕರಗಳ ಜೋಡಿಸಿ,","ಸಾಗಲಿ ಬಾಳ ನೌಕೆ ಮನಕೆ ಒಪ್ಪುವಂದದಿ","ಮೂರು ದಿನದ ಬಾಳು ನೂರು ದಿನವಿರಲಿ","ಜೊತೆಯಲಿ ಬರದು ನಮ್ಮ ಗಳಿಕೆ ಉಳಿಕೆ"]],"filename":"poems__98__1595749687126.json"}