{"id":80,"title":"೭೯. ನಶ್ವರ","createdTime":"2020-07-20T14:48:12.706Z","updatedTime":"2020-07-20T14:48:12.706Z","paragraphs":[["೧.ಮನುಜನು ನಿಜವಾಗಿ ನೀರಿನಲೆ","ಅವನ ಬದುಕು ಚಿಗುರಿ ಕಮರಿದವು","ಕೊನೆ ಮೊದಲಿಲ್ಲದ ಬೆಂದ ಯುದ್ಧದಿ","ಹಿಡಿದುಕೊಂಡಿಹುದು ಸಡಿಲ ಕೊಂಡಿ"],["೨.ಮಣ್ಣಿನ ಉಂಡೆಯಲಿ ಸೇರಿದೆ ಗಾಳಿ,","ಮತ್ತೆ ಬರದು ಅದು ಬೇಗನೆ ಹೊರಕೆ","ನರನು ಒಳಗೆ ಹೋದರೆ ಬರಲಾರ","ಮಣ್ಣಿನ ಒಳ ಸೇರಿದ ಗಾಳಿಯಂದದಿ"],["೩.ಒಳ್ಳೆಯದನು ಅರಸಿ ಹುಡುಕಿ ಎಲ್ಲಡೆ","ಮನೆಗೆ ಅದನು ತಂದು  ಚಿನ್ನ ಎನ್ನುವೆವು","ಅದು ಕಳೆದು ಮರೆತು ಮಣ್ಣುಗೂಡಿದರೆ,","ಇನ್ನೆಲ್ಲೋ ಹುಡುಕುವೆವು ಸಣ್ಣತನದಲಿ"],["೪.ಕೂಳು ತಿನ್ನದೆ ಕೂಡಿಟ್ಟ ಹಣಕೆ ಒಂದಿನ","ಬಾರದಿರದು ನಾಶವೆಂಬ ಮೂರನೆ ಗತಿ","ನಮ್ಮದಲ್ಲದ ಉಡು-ತೊಡುಗೆ ನಮಗೇಕೆ ?","ಬಿದ್ದು ಹೋಗುವ ಜೀವಕೆ  ಶೃಂಗಾರವೇಕೆ ?"],["೫.ದಿಕ್ಸೂಚಿ,ಗುರಿ ಇಲ್ಲದ ಹಡಗು ನಮ್ಮದು","ಅದು ತಲುಪುವ ತೀರವು ನಮಗೆ ಕಾಣದು","ಬಾಳಿಗೊಂದು ಬೇಕು ನಮಗೆ  ದಿಕ್ಸೂಚಿ","ಆಗಬಾರದು ಹರಿದ ದಾರದ ಗಾಳಿಪಟ"],["೬.ಬದುಕಲು ಬೇಕಿಲ್ಲ ಹೊಡೆ, ಬಡಿದಾಟ","ಇವ ಅವನ ಅವ ಇವನ ತುಳಿಯಬಾರದು","ಅದು ಸಾಧನೆಯಲ್ಲ ಪ್ರತೀಕಾರದ ಪ್ರತೀಕ","ಕಳೆದು ಸೊನ್ನೆಯಲಿ, ಉಳಿವುದು ಸೊನ್ನೆ"],["೭.ಸತ್ಯವನು ಹುಡುಕಿದೆನು ಮುಖಗಳಲಿ","ಹೊಂದಿದೆನು ನಿರಾಸೆಯನು ಮನದಲಿ","ನೋಡಿದೆನು ಕಲ್ಲಾಗಿ ಕುಳಿತ ದೇವರನು","ಬೆಳಕು ಚೆಲ್ಲಲಿಲ್ಲ ದೇವನ ಅಂತರಾತ್ಮದಿ"],["೮.ಮರಣ ಕಾಲವು ಬಂದಾಗ ಮನುಜಗೆ","ರಕ್ಷಿಸದು ವ್ಯಾಕರಣ ಘನ ಪಾಂಡಿತ್ಯವು","ಶಂಕರರ ಈ ವಚನ ಹಿತವಾಯಿತೆನಗೆ","ಅರುಹು ನಿನ್ನಿರುವ ಇಗೋ ಬಂದೆ ನೋಡು"],["೯.ಮುಳುಗಿಹರು ಮೋಹ-ಸ್ನೇಹ ದಾಹಗಳಲಿ","ಮರೆತಿಹರು ಮರ್ತ್ಯರು, ತಾವೆಂಬ ಕುರುಹನು","ಅರಿಯರಿವರು ಬೆನ್ನ ಹಿಂದಿರುವ ಯಮನನು","ಬಿಂಕವನು ತೋರಿ ಮಾಡುವರು ಪಾಪಕರ್ಮ"],["೧೦.ಮನೆಯ ಮಾಡಿ ನದಿಯ ದಡದಲಿ","ಅಂಜಿಕೆಯೇಕೆ ಮಹಾಪೂರ ಬರುವಾಗ","ಉಳಿಸಿದರೆ ಉಳಿಸು ಅಳಿಸಿದರೆ ಅಳಿಸು","ಧೈರ್ಯವೇ ಉಳಿಸುವುದು ಮನುಜಕುಲವ"],["೧೧.ದುರುಳತನವ ಮಾಡಿ ಅಡವಿಯಲಿ ಅಡಗಿ","ಬದುಕುವ ಬದುಕು ಬೇಕೆ ? ಹೇಡಿಯೆನಿಸದೆ ?","ಅದೇ ಸುಖವೆಂದು, ಸುಖವ ತೊರೆಯುವ,","ನಿನ್ನ ತಲೆಯಲಿ ತುಂಬಿಹುದು ತುಂಬ ಮಣ್ಣು"],["೧೨.ನೀನಿದ್ದರೆ ಜಗದಲಿ ಮನ್ನಿಸಿ ಇವರನು","ಮಾನವತೆಯ ಮೂರ್ತಿಯನು ಮಾಡು","ಕಲ್ಮಷವನು ಕಿತ್ತು ಮನುಜರನು ಮಾಡು","ಬೇಡುವೆನು ನಿನ್ನನು ಜೋಡಿಸಿ ಕರಗಳನು"]],"filename":"poems__80__1595256492706.json"}